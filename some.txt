Shahmeer uthen ap ko office nahi jaana kya? 10 baj 're hain!! 
Shahmeer ki achanak ankh khul jati hai koi us ka drwaze Baja raha hota hai wo jaldi se uth kar darwaza kholta hai_

Kya hy Shado kyun baja rahi ho darwaza?? Wo drwaza khol kar usey kehta hai)
Shahmeer bhao 9 baj gy hain aunty poch rahi hain ap ny office nahi jaana?
Jaana hy bas pta nahi chala 9 baj gy or me itna late tak sota raha, chlo thik hai mama ko kaho nashta ready karen Me aata hon 10 mint me__
Aunty ny to kab ka tiyar Kia hua hai..
Acha baba aata hon tiyar ho kar__
Ji thik hai..
Wo jaldi se washroom me jata hai or fresh ho kar kitchen me aa jata hai,
Aslam wa Alaikam mama__
Walekam as salam..
Mama jaldi se juice de dein__
Aj itne late uthay ho tum!!
Ji bas pta nahi chala time ka.. wo thora sa juiec pi k uthny lagta__
Shahmeer nashta to thik se karo..
Nahi mama Office me kar lon ga boht late hogiya hon.. Allah hafiz, wo mama ko pyar kar k niklta hai__
Allah hafiz meri jaan..
~~~~~☆☆☆~~~~~~

Helo Han sanober __ wo labtop on karta hua pochta hai)
Yes sir..
Wo aj kiya miss sana aai hain ?
Nahi sar wo to nahi aai aj ..
Ache thik hai_
Sir..
Han bolo __
Sar wo uzaifa sar aaye hain..
Han thik hai bhej do or sath me 2 cup coffee b or sandwich b bhej dena__
Okay sir..
               ==========>>


Kese ho janab? __
Me thik hon tum sunao? Uzaifa chair me bethte hue pochta ha..
Alhamdulliah me b thik hon__
Sir coffee..
Han le Aao.. Or tum kese aagy subah subah?
Me ny socha bholy k hath ka breakfast kar lon, or subah kab hy dopeher ho rahi hai..
Han tum jao ab, Or ye breakfast mere lie hai tum bas coffee piyo_ shahmeer uzaifa k hath per thapki marty hue sandwich utha leta hai__

Allah tum kitny kanjos zalim mehman ko sula tak nahi marty ..
Han wo mehman jo har 2 din bad tapk parta hai__
Kese dost ho mujhy zaleel kar re ho..
Ye lo kha lo ye na ho mujhy hazam hi na ho__
Kitny taiz ho tum..
Han yar per tum se thora kam__
or wo dono hasny lagty hain....

       ~~~~~☆☆☆~~~~~

Sir miss sana aai hain ap se milny...

Han thik hai bhej do or sath me coffee b 2 cup__
Ok sir...
Me I come in sir? 
Yaa ofcours miss sana__ 
Sorry sir me kal aa nahi saki, wo mujhy mama k sath kahin jaana paraa achanak..
It's ok miss sana or please sir kehna band Karen__
To phir Kia kahon?
Ap mera naam le sakti hain!__
Ok phir ap b mujhy miss nah kehain..
Ok sana__ ☺
Sir coffee..
Han le Aao__
Or sana ye hain humare bholy Bhai, wese in k naam per mat jana.. ye naam k bholy hain per har kam boht taizi se karty hain or in jesi coffee ap ko kahin b nahi mily gi__
Kya sir ap b na!! Wo sharma jata hai)

Yar thik to keh raha hon Or sana ap ko Koi b kam ho ap inhy keh sakti ho_
Or bholy ye hain sana madam or ye humare sath hi kam Karen gi ab se__
Ji thik hai sar me hazir hon..
Ary ap kyun chup hain?__
Nahi me bas coffee try kar rahi thi thori garm hai per maze ki hai...☺
Thanks madam..
Ok ab ap ja sakty ho__
Ok sir..
Wese ap apny employees k sath kafi friendly hain..
Hmm zahir hai humhy ik sath kam karna hai to environment acha to hona hi chahiye__
Yes you are rite it's very good..
So now let's the point of work and we talking about that__
Yes why not..
To ab mujhy btao ap ny pakistan me businesses or yahn k environment per kya search kya? Kyun k ap bahr se to abi kuch time pehly aai ho to apne mulk or dosre mulk me___

Sorry me apki bat kat kar rahi hon..
Nahi it's ok you carry on__
Dekhiye Search ki bat nahi hai humhy humare mulk k bare pta hona chahiye everything ab me chahy 9 saal mulk se bahr rahi hon but bholi nahi hon kuch b meri pechan aj b mera pyara mulk pakistan hai Or humare mulk or bahr k mumalik me zyda diffrents nahi ha meri nazr me, ab yehin se dekh lo k Pakistan me dunia ka 4 bara broad band internet system majood hai Or
Agrr humare mulk me zyda aaman hota hai jo k Allah k karm se hai b or 'InSha Allah' hoga aagy b... Aj kal pakistan me b tourism per bohat kaam ho raha hai or jitna tourism prmote hoga utna hi Pakistan aagy jayega traqi ki taraf kamyabi ki tarf, Shahmeer aj k waqt me all countries me ager Pakistan un k agy nahi hai to un se pechy b nahi hai, humare pas aisi bohat c cheezen pehly se thi or balky waqt k sath un me or b izafa ho raha hai me yahn dosri countries k bare me nahi kahon gi but khud k mulk k liye bohat proud ho k kahon gi k Pakistan pehla or Wahid islami mulk hai jo atomi taqat bna even Pakistan k pas duniya ki 4ti bari Fuoji taqat majood hai, or humari army force or fizai forces me Pakistani mahir pilots ka shumar hota hai yahan tak k pakistan ko agly 11 mumalik ki fehrist me shamil Kia giya hai, 11 wo mumalik jo Brakes ki fehrist me shamil hain jo k 21vi sadi ki bari maishiyat hasil karne ki salahiyat rakhty hain Or European karobari intazamiyan idarey ki drja bandi k mutabik 125 mumalik me se Pakistan 4ta sab se zyda zaheen logon ka mulk hai..
Sahi bat hai Pakistan me zahanat ki koi kami nahi__
Bilkol ab yehi dekh lo k Pakistan missile technology dunia ki sab se behtreen missile technology me se aik hai, jub se yeh mulk atomi taqat bna hai tab se bohat se missile bohat hi kam waqt me tiyar kiye ha chuky hain or Pakistan duniya k behtreen jangi jet tiyaron ka sannat'kaar hai... Yehi nahi pakistan duniya ka bara surgical alaat bramd karne wala b mulk hai..
Lekin phir b dosre mulk k logon ko choro apne hi mulk k hi rehne waly log ya jo yahn dosre mulk me ja k rehty hain yahn ki buraiyan nikal re hoty hain_
Exactly humhy apny mulk ki buraiyn karne se fursat mile to khubiyan b 
nazr aayen..
Han bilkol humare mulk jesa to koi mulk nahi jahan hum muslims sar utha k izzat se to rehty hain nah balky pakistan muslman akseriyat k aitbar se dosra bara mulk hai__
Yeh to kuch b nahi hai humara mulk me to or b boht kuch hai aisa jis per hum fakhar kar saken ab yehin se andaza kar lo k tarbela duam raqbe k lihaz se duniya ka sab se wasee or dosra bra duam hai,
Or ab CPEC ki wajah se yahan bohat kam ho raha hai or boht se new futurs projects zbrdast hain jin per kam ho raha hai, Bas ik chance Marketing open hony ki der hai, humare mulk jesa khubsurat koi mulk nahi Blochistan me jese khajor k drakhat hain, yahan pahar bolty hain,,, Yahan kayi jaghon per pahar oper or badal nichy hain~~ Yahan per pathron ki tarteeb itni khubsurat hai, kon c hawayen hain jo pathron ko bakhair deti hain? 
Shahmeer bare ghoor se sana ki baten Sun raha tha, kon keh sakta hai k ye larki kai salon bad Pakistan aai hai...!!!
Itni khubsurati se chasmey phoot rahy hain me ne bohat pas ye khubsurati dekhi hai jin~~ Yahn bas marketing hony ki der hai ik bar kam shuru hone ki der hai bas,, ap yaqeen karen duniya me kaii mulk aise hain jin k pas pore mulk me spote hi 2 hain, mujy mere kaii frndz ny Australia k bare me btaya hai k jo in k spote inhy arbon dollar de rahen hain, jub k humare mulk ka sirf aik naraan un k maan nahi hai itna khubsurat hai, kagaan Blochistan Cholistan deserts, humare jangal maan nahi hain, sirf kya marketing hone ki der hai So Shahmeer itna kabil zuberdast, khubsurati se bna mulk abi tak itna marketing me nahi aaya.. Humhy achy marketer bnna hai hum duniya ki kai best cheezen products bnate hain apni per agr wo duniya me nahi ja rahi usey koi dekh nahi raha to us ka koi faida nahi, humare Han sirf bare bare sheher ya bari jaghon per hi business hota hai, halak ab to kafi Change aaye hain humare bare sheher to kya choty shehron or gaon me b busines ho re hain, humare mulk me bohat telent hain islie humare mulk k telent ko business ko marketing k lie lana bohat zroori hai, jitna zyda humare mulk marketing k lie bahr aaye ga business kerega utna zyda taraqiyafta hoga.. ab ager hum ya nichy darjy k log ye sochen gy k humhy busines me apny naam ko itna nahi pehlana chahiye ye to gair Islamic bat hai ab ager humhy apny products ko pehlana hai to apny khud k naam ko to aagy karna hoga, halak ab Pakistan me bohat change aaya hai balky humsaye mulk se zyda humare mulk me awareness hai kai cheezon me, balky yahn se dekh lo Aj kal bohat c khawateen online business kar rahi hain Pakistan me b, khud ko barh charh k aagy la rahi hain me ny khud dekha hai kaii mulk me just brand it cheezen hi online milti hain but humare Han khawateen ghar me apny hath ki bnai huii cheesen b online karti hain jo log boht khushi se lety b hain but abi b kaii jaghon per logon ki soch boht choti or tang nazr hai, jo kaii logon ko kamzoor kar deti hai aagy barhny se rock deti hai k log kiya kahen gy, islie log himat nahi kar paty, khair shyd bat kahan se kahan Chali gai actually jub pakistan ki bat aati hai to mera dil karta hai apne mulk ki har cheez k bare me bat karon chahy wo choti c choti kyun nah but sorry..

Nahi nahi it's ok balky I'm very impressed.. ap bol sakti ho agy b__

Thanks.. so humhy marketing zroor karni chahiye but descent marketing karni chahiye..

Decent means? 

Mera matlsb hai jitni b marketing ho decent achy tariky se ho..
Hum humari company achi chees hi market me dete hain__
Me just products ki bat nahi kar rahi is lie decent word use Kia, yani humari product ka impression bohat hi cool jana chahiye hum koi b example lein jese k ye mere Bengals intahi nafees hain jub k itni prize b nahi hai balky me ny dekhty hi le lie balky is ki packing b bohat achi thi, 
wait me ik or example deti hon..

Nahi mujy samjh aa gai__

Ok but one thing last k marketing or business me sab se aham humara behaviour bohat ahimyat rakhta hai...
Yes Ofcours hum har chees ka hi kheyal rakhty hain but ap k decent wali bat ka b khiyak rakhen gy, wo hasny lagta hai And it's very good ap ki starting boht achi hai ap se is topic per bat kar k acha lga or mujy ap k sath kam kar k kafi khushi hogi__

Thanks mujhy b ..

Chalen aj kafi time hogiya darasal aj mujy mama k sath apny frnd uzaifa k han Jana hai __

Oh ok thik...

Chalen phir Monday ko milty hain.. Allah hafiz..

Shahmeer me yahn baith kar apny driver ka wait kar lon?.

Ary chalo me chor deta hon na__

Ap ko prblm to nahi hogi.?

Nahi chlen__

Thanks 

            ~~~~☆☆☆~~~~


Shahmeer ..
Ji mama__
Beta uzaifa k ami abu ny umrah kar lia?
Hmm kar lia ho ga hafta to taqriban hogiya hai actually meri uzaifa se baat nahi hui__
Beta jub hum un ki tarf gy they milny tab mere mind me aisa kuch b nahi tha per unse milny k bad mere dil me b achanak khawaish paida hogi hai umrey ki bohat..
Mama khawaish to bohat pyari hai Or Allah tala pori kare__ ameen__
Ameen .. me soch rahi thi hum dono b na chalen!! 
Mama ap janti hain k yah office ki sari zemedari meri hai me itny din k lie nahi ja sakta per meri b khawaish hai k hum log jald jayen, chalen phir b kuch karty hain__ In Sha Alllah__
Chalo sahi hai jub tak tumhare papa or behan Bhai b aajayen gy ..
Ji mama ye to sab me achi bat ho Jaye gi k hum sab mil k jayen gy_ In Sha Allah__
Han jub tak shyd tumhara shadi ka b irada ban jaye..
Hmmm mama ap b__
Sana achi hai na Shahmeer? 

Ji Basss thik hi hai___ wo apni smile rokty hye kehta hai__

Shahmeeeer..
Ji mama wo achi larki hai me mazq kar raha hon but abi b need some time for understanding.. me jaldi Me koi faisla nahi karna chahta__
Hmm chlo mere lie itna hi kafi hai k wo tumhy pasnd hai tum understanding per soch rahy ho..
Ji chalen ab ap rest karen subah phir nashty per baat hoti hai
Shaba khair __
Shaba khair__
                          ==========>>
Shahmeer fresh ho kr bed per aa jata hai, side se mob utha kar dekhta hai to sana ka msg aaya hota hai wo muskura kar reply karta hai,.
Ji me so raha hon__
To msg kon kar raha hy? (fat se reply aaya)
Mere frishty __
Ap k frishty b msg kar lety hain?
Han kabi kabi__
I hope me ny disturb nahi Kia..
Nahi bas kuch der pehly room me aaya hon or tum Kia kar rahi ho?
Kuch nahi bas ab to tum se hi bat kar rahi hon..
Or mujse pehly !!
bas movie dekh rahi thi..
Axha kon c?
Hum ap k hain kon?
Ye mujhse poch rahi ho?__
Nahi.. Film ka naam bta rahi hon..
Indian old movie_
Yes.. tum ny dekhi hui hy?
Han meri yeh ik fvrt thi__
Ab nahi ha?
Nahi me ny boht c movies dekhi hain but ab time nahi hota, wese b ab Pakistani movies kafi achi aa rahi hain but lagta Hai Tumhy pasnd hain Indian movies?
Hmmm Han me aksar Indian porani movies or new b dekh leti hon..
Hmm good.. (Mujhy ab indian movies nahi pasnd or issey pasnd hain)
Sana __
No reply.. shyd so gai hai.. wo aise hi whatsapp list chack kar raha tha, jub wohi number phir usk samny aaya.. Jis per us ny msg Kia tha wo msg recev tha balky online b, akhir ye kis ka number hai jo me ny save Kia hua hai or mujy yad nahi, wo phir msg likh ker send kar deta hai or usi waqt read b hojata hai per phir b koi reply nahi__

Shahmeer Mob side per wasp rakh deta hai or sony ki koshish karta hai per neend nahi aati wese kafi din ho gy wo khawab wali b nahi aai, ary ye me kya sochny lga hon! Mama sahi kehti hain mujhy ab shadi kar leni chahiye__
Wo uth kar dubara beth jata hai neend to aa nahi rahi ik bar phir mob utha kar usi number per msg karta hon__

Kya ap apka naam btayen gy?

Kyun btaon ap meri phuphi k bachy ho? (usi waqt rply aaya shyd wahn b kisi ko neend nahi aa rahi thi)

Nahi phupho ka to khair nahi hon, kyun k mere koi mamu nahi hain! 
No ans..

Wese kaho to aunty ka ban sakta hon __

Very funny^^

Nahi such me yaar __
Yaar nahi hon me^^
To phir khud hi bta do kon ho?
Insaan hon!!!
To insan ka koi naam to ho ga nah__?
Nahi me be'naam hon..
Me naam de Don?
Oo helo^^
Ji bolo__
Sharm nahi ati ^^
Nahi Kyun k me pedeshi besharm tha__
Wo to lag raha hai^^
Nahi Abi b hon__
Mujhy ap se baat nahi karni ^^
To mat karo__
No ans .. 
Acha sorry __
Sorry bola nah.. But no reply.. 
Ok phir good night_ Shahmeer mob waps rakh kar so jata hai or alaarm aj b lgana bhool jata hai___
                   ~~~~~☆☆☆☆~~~~~~

یٰۤاَیُّہَا الَّذِیۡنَ اٰمَنُوا اسۡتَعِیۡنُوۡا بِالصَّبۡرِ وَ الصَّلٰوۃِ ؕ اِنَّ اللّٰہَ مَعَ الصّٰبِرِیۡنَ ﴿۱۵۳﴾

"Aey eman walo! Sabar aur namaz kay zariye madad chahao Allah Taalaa sabar kerney walon ka sath deta hai. "
                   ~~~~☆☆☆~~~~

Kon hy yar sony do_
Shahmeer ko aise lag raha tha jese koi usey utha raha ho or achanak wo uth jata hai harr'barha kar idher udher dekhta hai to koi b nahi hota usey dar sa mehsoos hota hai, per sath hi azanon ki aati awaz se wo sar jhatk k uth jata Hai muskurata hua_
Namz parh k wo aa ker bed per aa kar leta hi Tha k aatey hi neend aa gai __
Din me wo late so kar uthta hai, mob uthata hai to sana ka good morning or sorry ka msg aaya hota hai,
Wo mob waps rakh k fresh hone chala jata hai or fresh ho kar aa kar usey reply karta hai 
Good afternoon janb __
but koi ans nahi aata wo nashta karny kitchen me aa jata hai_
Aslam wa Alaikam mama__
Walaikam as Salam..
Kya khao gy?
Filhal to kuch nahi mama, bas juice piyon ga_
Sath kuch kha lo aj kal tum sahi se kha nahi re kuch..
Nahi aisa nahi hai bas abhi Mann nahi chah raha hai__
Ok phir apple kha lo..
Ok .. Aj ap ghar per hi hain nah?
Han filhal to..
Filhal kyun mama? Wo apple khaty hue pochta haai_
Wo Sham me aj Mrs Khan ki tarf party hai to ..
Kya mama ap her Sunday busy hoti hain__
Sorry beta bas or Kia karon tum..
Mama ab koi bahana na kijiyega, Sunday ko ab me ghar me hi hota hon Or time pe b aata hon__
Ary meri jaan me kehna chah rahi thi tum b sath chalo na udher..
Nahi mujhy ladies ki party me jaany ka koi shok nahi hai me ghar me hi thik hon__

Sana hogi na wahn..

To kia sana larki nahi hai me to__ wo ankhein Bari kar k pochta hai_
Shahmeer maar mat khana..
Nahi mera abhi kuch khany ka mod nahi__
Tum chal rahy ho ya nahi..

Please mama mod nahi hai__

Ok thik hai or ye btao sana thik kam kar rahi hai?

Ji Thik kar rahi hai__

Hmm chalo achi bat hai, lunch me kya khao gy?

Kuch b, Mama ap ko kuch bat karni hy?

Han Shahmeer tumhare papa ki call aai thi, tum se bat hui?

Nahi kyun Sab kheriyat?
Han sab kheriyat hai, asal me khawar chah rahy hain k me Agly mahine un k pas chali aaon..
To chali jaiyen nah achi bat hai__
Lekin tum akely ho jaogy..
Nahi ap meri fikr na karen hoo aayen papa k pas me thik hon__
Chalo dekhty hain..
                       ~~~~~☆☆☆~~~~~

Wo labtop on karny ka soch hi raha hota hai k sana ka msg aa jata hai_
Hogi janab ki good morning? 
Nahi abhi to good Afternoon hai or sorry kyun likha tha?
Wo actually rat ko tum se bat Larry mob dead hogiya movie dekh rahi thi to Islie charge nahi kia..
It's ok sana.. ( usey bura lga kya me itna b ahm nahi tha k movie chor k mob charge kar leti?)__
I knowed tum mind nahi karo gy..
Han bilkol__  
Acha aj aa sakty ho ghar? 
Nahi sorry me busy hon__
It's ok..
Shahmeer us k reply ka wait kie bagair hi mob selint per lga k side per rakh deta hai or labtop on kar leta hai__ hadphone k lie side draaaz open karta hai to wohi Usb samne pari nazar aai_) Ary itny din hogy me to bhool hi giya tha chalo bore hone se acha hai k on kar k dairy parh lon, abi wo on karta hi hai k achanank kisi khiyal k aany per wo 1st wala page open karta hai jis me us k mob number or kuch I'd b hoti hai.. 
Ooh shyd us din wo nmbr me ny save kia tha yani wo numbar iss larki ka hi Hai jis se me ne chat ki thi but shyd name save karna yad nahi raha_ Hmmm__
Shahmeer wahin se aagy se parhna dubara shuru karta hai abi us ny thora parha hi tha k uski mama aagi __
Shahmeer.. Wo drwaze se awaz deti hain.. 
Ji mama aa jayen_
Nahi me zra ja rahi hon..
Per abi to time hy nah?
Han beta per abhi me markeet ja rahi hon kuch shopping karni hai..
Thik hai me chor aata hon__
Nahi nahi tum rest karo me driver k sath chali jati hn..
Ok __
Tumhy bhook to nahi lagi abi?
Nahi mama abi nahi kuch der bad kha longa__
Chalo thik hai phir Allah hafiz..
Allah hafiz_
Mama k jaany k bad wo phir se labtop ki tarf matwajo ho jata hai jahan se us ny parhna chora tha washin se start ki kyun k date or din b sath likha hua tha..
                          ==========>>

Kabhi kabhi mere dil ko 
Ik lamhy ko 
Ik khiyal youn chuh sa jaata hai
Me ik khuli kitaab hon per mujh ko parhne wala nah koi tere siwa ho.. 
Me ye chahon
Ay Kaash 
Koi mera youn b ho Jaye k dil ko b khabr nah ho paye.. 

"Wo aisa ho Jo na koi rajkumar ho 
Nah kahin ka shehzade ho
Wo bas Mera ho, Meri socho jesa ho^
Na wo Salar Sikaner ho
Na wo koi Mejar Ahmad jesa ho,  
Yeh to kisey kahaniyon me rehty hain, Mujhy wo chahiye jo mere dil me rehta ho 

Meri sanso me mehkta 

Mere honto pe khilta ho
Meri ankhon me sajta ho

Mere khawabon me rehta ho

Jo Mere sapno me basta haqeeqat hoo jaye"
Jis k saaz mere har Suu youn bajyen
K or kuch sunai nah de..
Jo mere hathon ko aise thame k duniya Kiya cheez? 
Khud meri kismat b mujh per rashk karny per majbor ho jaye.. 
Jo Mujh aam c larki ko khas kar de"
Jo mere wajood ki har khami ko apni mohabbat se bhar de..
Jo mere sath sath youn chaly k mera saya ho jaye..
Jo Mere har darr har khof ko mujh se cheen Kar mujhy khud me samait le..

Jo mere har Dard ki shifa hojaye
Jo meri be rang zindagi me duniya jahan k Rangon ki barsaat ban jaye .. 
Jo mere dil ko sakoon o qaraar de, meri dharkano ko mehka de"
Jo mere khali dil ko chahat de 
Me jo hon mohabbat se an jaan kuch
Mujhy pori mohabbat karna sikha de wo..
Mere dil pe laga de apne naam ka Tala..

Mera Sara zanng utar de wo
Mujhy apni bahoon me le kar

Bachpan ki meethi neend Sula de wo"

Wo Jub mere pas ho to mujhy mere bare me sochny tak ka waqt nah de..
Ager jo kabi wo mujhse door ho 

To b mujhy khud me uljhaye rakhy...

Wah re Bismal Murtaza tumhy to shairy aagi..==>>

Pta hai mujy duniya ki sab se khubsurat chees mohabbat lagti hai har rang me her rishty me, wese to mohabbat k apny hi rang boht khubsurat hoty hain per sab se khubsurat rang uss rishty me hota hai jo sirf do logon k bech me bnta hai 
Jis rishty se me Anjaan hon 
Jo rishta me kabhi ji nahi pai per ab aise lagta hai k mujy har tarf mohabbt hi dikhai deti hai..

Mohabbat hi sunai deti hai.. 
Pta nahi Me kyun mohabbat dhundti rehti hon??
Kya kabhi mohabbat b Mujhy dhundhti hui aaye gi mujh tak??>>

Pta Hai me band ankhon k khawabon per yaqen nahi rakhti itna Kyun k Khawab to khawab hi hoty Hain per khawab b ajeeb cheez hain kabhi to dil karta Hai k bndi kabi in khawabon se Bahr hi nah aaye or kabi dil karta Hai bandi kabi Khawab hi na dekhe,
Per ab me akser aise khawab dekhne Lagi hon Jin ka koi sar pair nahi Hai Jin me, me gir rahi hon onchai se or koi agy barh k Mujhy hath barha k pakr raha==>>

Pta nahi wo kab aayega jis k qadam se qadam mila k me chalon gi 

Lekin Meri khawaish hai k wo mera hath thame humesha chalne me mujhse aik qadam aagy rahe is liye nahi kyun k me ik larki hon! Isliye k wo meri dhal ban k humesha mere aagy chaly jo mujhy kabi girne hi nah de balke girne se pehly hi mera hath Tham le 

Jis ka hath mere hath me aise ho k us k hath ki lakeeren mere hath se hi nahi meri qismat se b jurr jayen, 
Jo mere liye wo bahar ban k aayen jo humesha mere sath rahe kabi b mujhy murjhane nah de, 
Wo bahr jo humesha meri zindagi me chahi rahe.=>>

                       ___________

Kitna acha lagta hai jub koi ap ki zindagi me aa kar ap k dil per dastak deta hai aise lagta hai insan hawaon me urr raha hai halak hota to zameen per hi phir b aisa ehsaas Hota Hai jese kuch khas ho kuch Anokha sa anchuha sa.. 

Kya Sab ko hota Hai aise??

                     _____________

Wo Mera bohat achh dost tha hum bachpan k sathi hain per pta nahi kab wo mere liye itna khas ban giya or mujhy pta b nahi chala?! 
Shyd tab jub uss ne mujhy muskura k dekha ya jub wo mujhy dosri larkiyon ka nam le kar tang karne laga ya jub uss ne mujhy kaha k me aj Chand zameen per kese, ooh Allah ye mujhy kya ho raha hy ye me kesi batein kar rahi hon ye ehsaaas==>>

Pta hai pehly mujy ye sab boht farzi filmi dramai baten lagti thi
Per jub ahista se mohabbat ne dil per dastak di to kuch mehsoos sa hua mujhy, aise lagne lga jese such me, main hawaon me urr rahi hon^^
Me khush rehti hon Muskurati hon bewajah balky aksar gungunane b lagti hon chahy meri awaaz achi na b ho phir b mera dil karta Hai me gaon Pta hai
Jub koi guna Sunu to lagta hai k wo mere dil ki awaz ha
Jub koi shair parhon to lagta hai k mere dil k alfaz hain^^

Me usey apny dil ki bat kehna chahti hon per kese kahon k?..>>

"Mujhy lagta hai me tumse mohabbat karti nahi hon
Mujhy tumse mohabbat ho jati hai.."=>>



Akhir wo mujy itna acha kyun lagny lga hai? bohat hi acha lagta hai mujhy lagta hai me usse mohabbat Kie bagair reh nahi sakti.. >>

Kbhi kabhi wo mujhy boht bura lagta hai us per bohat gusa aata hai mujhy per jub wo pyar se bat karta hai to me bhool jati hon sab gusa wo kya ik shair ha nah..
"Bas Tum Per Khatam Ho Jata Hai
Mera Gussa B Mera Pyaar B" >>

Wo meri baton per akser Hans deta hai per kya usey waqia mera pyar samjh me nahi aata ya wo samjhna nahi chahta..

Per Jub Wo mujhy dekhta hai to mera dil karta Hai k waqt yahin ruk jaye, per ye zalim waqt kab kisi ki sunta ha?===>>



Ab Mera dil nahi karta kisi se b bat karne ko tum se b nahi dairy
Tum mujh se wajha nahi pocho gi? 
Han tumhy to pta hi hoga!! 
Iss accident ny mere jism ko nahi mujhy b tor kar rakh diya hai, dil ko kuch b acha nahi lagta ,,>>

..
..

..
Ik or hadsa.. ik haqeeqat Aj mujhy pta chal gai per aisa kese ho sakta hai?
Me mere apny maa baap ki sagi beti nahi hon ... mera dil karta hai me Mar jaon..>>
..
..
Zindagi itni muskil hogi me ny Kabhi socha tak nahi tha me such me boht toot gaii hon or mujhy samitne wala koi b nahi^^
Me sab per bojh bni to sab badl gy sab haqeeqat samny aagi lekin meri maa mujhy ab b boht pyar karti hain per dil to toot giya..>>

Ik or suchai b meri muntazir hai Jinhe me Aunty uncle samjhti thi wohi mere asli parents nikly or ye suchai mujhy ab pta chal rahi hai jub wo hain hi nahi iss duniya me.. aisa lag raha ha Me bohat akeli hogi hon...>>

Ab mujhy koi b pyar nahi karta kisi ko b meri parwa tak nahi..>>

Aj kitny din bad uski call aai or us ny mujse bohat achy se bat ki balky mujhy khub hansaya b,, jise meri ab b thori c to fikr Hai Mera mod boht acha hogiya aise lga koi khushi to mere pas hai koi to hai jo mujhy roty me hansa sakta hai jo mujhse kabi door nahi hoga..>>
..
Wo jub b mujh se bat karta hai me sab dukh bhool jati hon.. >>
.. 
..
Yeh sab akhir mere sath kyun hota hai ???
Aj phir dil tot giya mera .. or iss bar mera dil, mere dil me rehny waly ny hi torr diya or Khali dil nahi mujhy b tor diya Wo mere hony se pehly hi kisi ka hogiya mujhy umeed thi k wo Mera ab Kabhi nahi hoga kyun k ab yeh Kami jo meri zindagi ka hisa Hai per phir b dil me kahin ik aas thi k shayd wo mujhy apna le mujhy thaam le mujhy uski pasndgi mehsoos hoti thi.. Per jo dikhta ho wo such ho zroori to nahi.. >>

Kia us ny such me Kabhi mujhse mohabbat nahi ki!! Per jo mujhy uski nazron me nazr aaya wo Kia tha.?

Han us ny mujse Kabhi mohabbat nahi ki thi per us ny meri mohabbat samjhi bohat achy se thi Us mohabbat per apna haq samjhta tha wo per us ny sirf mujse badla lie hai mohabbat ka dikhawa kar k..
Per wo mere sath aisa kese kar sakta tha us ny...>>

Mujhy kisi se b koi gila nahi na us se jis ne mujh se meri mohabbat li.. Meri mohabbat meri tho hi kab? Galti to meri thi us Nam nehad mohabbat ko apna samjh bethi.^^^

Akhir Uss ny shadi kar hi li us se, koi bat nahi agr wo uski khushi hai to me uski khushi me khush hon bohat..Per pori duniya me ik wohi larki mili thi usse.>>
..
..
..
..
..
..
Aj mujhy uski bat sun kar bohat dukh hua us ny kitni asaani se mujhy keh diya k dekha me ny kese tumhari zindagi badal di
Usey andaza hi nahi tha k us ny meri life rishton se nahi badli, us ny meri zindagi me jo kuch badla ha uska andaza usey khud b nahi hai..us ny mere dil ko hi nahi maara us ny mujhse mere jeeny ki akhiri khushi b cheeni hai>>

..
..

Me rona chahti hon bohat onchi onchi, koi b nahi meri bat sune wala agr tum se b apne dil ki bat na kahon to kis se kahon? Koi b to nahi hai jo mere dukh sune.. Akhir kis se kahon apne dil ki bat? Ya kyun kahon me apne dil ki bat kisi se yahn to koi b apna nahi hota logon ko bas ap k bare me jane ka tajusus hota hai unhy apki dil ki kefiyat se koi garz nahi hoti..

Zindagi itni mushkil kyun hoti ja rahi hai or kab tak bardasht karna hoga kitna hoga bardasht????

Aj dil kar raha hai me so jaon...>>>
Akhir me kyun Bach gai kyun moat mujhy chuh kar waps kyun chali jati hai..??
Me mar jaana chahti hon zindagi khali be'rang lagti hai kuch haadse insan ki pori life kese change kar dety hain.>>

Dil boht dukhta hai me b insan hon mujy b boht taklif hoti hai me usey boht chahti hon, lekin mere bare me koi nahi sochta, na wo or na mere apny per ab mujhy kisi ki b humdardi ki zroort nahi me sirf ik bojh bn gai hon dosron per apni khud ki zindagi per...>>

Me Allah tala se narz hon apny lie unhy ny mere sath aisa kyun kia? me ny mujse b bure log dekhy hain per me kya karon kis se gila karon kis se dil ki bat karon? kon samjhe ga mujhy?
me ny kabhi janbojh kar kisi k sath galt nahi Kia bura nahi socha, bas pta nahi ye kese soch lie k wo mujhy mil jayega ..!!!>>

Pta nahi logon ko meri kamiyan kyun nazar aati hain Me Janti hon sab, mujhy pta hai me thik nahi hon to kiya mujhy iss bat ka ehsaas dilana zroori hai..??>>>>
Me her chees har rishty se door ho rahi hon mujhy kuch b acha nahi lagta ye tahai mujhy ander ander kha rahi hai me sab se door chali jana chahti hon jahan me akeli hon..>>

Pta nahi kyun mujhy raaton ko neend nahi aati , ya me soona nahi chahti or ager kabhi soony k lie late jaaon to neend aise door hoti hai jese pta nahi koi dushmani ho mujhse, dimaag to kehta hai k neend ki goli kha lia karon per pta nahi chah keh b nahi kha pati halak koshish b karti hon k sojaya karon per pta nahi so nahi sakti, meri neend mujh se pta nahi kyun rooth gai ha bagair wajah k jagti rehti hon khali dil or zehan k sath, Boht din hogy mujhy sakoon se soye, me sona chahti hoon gehri neend mera dil karta hai soony ko per sakoon hi nahi zindagi me.. Thak gai hon bohat.>>

Mera dil Rooney ko karta hai boht per me ro nahi pati, me cheekhna chahti hon per meri cheeken b mere haluk se nahi niklti mujhy ghutan hony lagti hai khud se, kabhi kabhi mujhy lagta me psycho hoti ja rahi hon ajeeb depreciation me rehny lagi hon thore thore din bad bewajha rony ko dil karta hai, sab ki apni apni life hai khushiyan hain koi mere lie kuch b nahi kar sakta zyda se zyda mujhse humdardi karen gy tars khayen gy

Arey nahi chahiye mujhy kisi k humdardi, nahi chahiye mujhy koi b, jis se dil ki baat keh sakon, jo mujhy samjhy kyun me sab k hoty hye b akeli hon tanha hon.. Allah me kya chahti hon? Kia sochti hon mujhy nahi pta .. 
mere dimaag ko sakoon hi nahi hai ..>>
.. 
.. 
.. 
..

..
..
..

Rooh k zakham or jasmani zakhamon k nishan mitne k bajy or gehre ho 're hain meri kamiyan khamiyan waqt k sath or barh rahi hain .. Me thak gai hon Allah se mangty mangty.. wo meri khud k lie mangi duaen kabhi nahi sunty..
me chah k b khud ko andheron me jaany se rook nahi paa rahi in andheron me mujy roshni ki koi zra c jhalak b dikhai nahi de rahi, jitna jeeny ki koshish karti hon utna hi or marny ki tarf chalti ja rahi hon.. meri khawaishen mere ehsaasat mit rahe hain..>>

Kash Kahin kisi aisi jagah chali jaon dil karta hai jahan koi na ho bas me akeli hon band kamre me andhere me halak mujhy andheron se dar lagta hai per phir b in andheron me sakon b milta hai kyun k ye mujhy chupa lety hain khud me ,..>>
Me ik bar Allah tala se bat karna chahti hon per mujhy pta hai ye mumkin nahi hai, is lie mera dil karta hai me so jaon ya komey me chali jaon.. kyun k shayd tab me sab ki sun sakti hon khamoshi se per bol nahi sakti me bolna b nahi chahti khamosh rehna chahti hon, Kisi se b bat nahi karna chahti..>>

"ZANG ALUDA TAALA LGA HO JESE!!
DIL AB YOUN KHAMOSH REHTA HAI"">>

Pta nahi kyun kabhi kabhi koi khushi kyun mehsoos hoti hai mujhy, dil demaag ka nahi pta bas mujhy aise lagta hai me khush hon bewajha per wo sirf kuch lamhy kuch secnd ko mehsoos hota hai us k bad phir wohi jazbat se aari ho jati hon, I do not feel anything , I think I'm just breathing only alive , but why ? I don't know!!>>

"Pta hai Me ny apni Ikk bohat khubsurat duniya bna li hai jahan me bohat khush rehti hon

Kyun k Iss duniya me nah koi gham hai Nah koi dukh 
Yahan mujy wo sab milta hai jo mujy chahiye hota hai..
Yahan mujhse koi meri khushi nahi cheenta 
Yahn nah koi mera hath tham k mujy akela nahi chorta 
Jahan sirf mujy pyar milta hai izzat milti hai jahan mujy samjha jata hai chaha jata ha sa'raha jata hai
Yahan kisi ko b meri koi khami koi Kami nazr hi nahi aati 
Sirf me nazr aati hon 
Jub k haqeeqt ki duniya to sirf mere lie such ka fraib hi ha jahan log bari bari baten to karty hain per koi dil bara nahi karta!! 
Achi bat hai kisi ko dil bara karna b nahi chahiye kyun k ho sakta hai na koi ap ki humdardi ko pyar hi samjh le.^.
Or meri duniya me nah koi humdardi hai, 
Na hi koi muj per tars khata hai.. 
Kyun k ye sirf meri duniya ha jis ka bahr ki duniya se koi link hi nahi hai..

Per ye koi samjh nahi sakta kyun k kisi k ehsaas ko samjhny k lie b ehsaas chahiye, 
Kisi k dil ko samjhny k lie b dil chahiye hota per aj kal dil hai kis k pas? log dil k nam per ik ghosht ka tukra lie phirty hain or nam de diya bas Dil ka..
Bahar ki duniya me sirf ik khubsurt or mukamal larki se mohabbat hoti hai Jub k meri duniya me ik adhori, na'mukmal larki se b kisi ko mohabbat ho jati hai,, Jahan koi mujy dekh kar kash nahi kehta jahan sirf aj hi aj hota hai!!
Kyun k
Meri duniya me na koi guzra hua kal hota ha nah aany wala kal hota hai wahan zindagi bas aj hoti hai..
Jahan zindagi bas khawabon se shuru ho kar khawabon per hi khatam ho jati hai
Jahn choty choty jugnu meri andheri raaton ki duniya ko jagmagaty hain

Jahan duniyaa k sare rang, asman k sare chaand sitare meri ankhon me aa kar sama jate hain Meri duniya ko mukamal karny..

Kyun k yeh bas meri Dunia hai jahan bas pyar hi pyar hota hai.. 
                            =======>>

￼

Ye kisi ka dil nahi hai per agr ye dairy k kuch page hain to usk dil me kiya kuch hoga .!!??.. Or Shahmeer ko in akhri pages parh ke aise lga k ab wo agy nahi parh sakyga, us k dil ko ajeeb sa ehsaas hua, Wo bechain hone lga.. 
Us ki ankhon se ansu nahi nikl rahe thay per us ki ankhon me nami ka ik ehsaas sa tha___
                    ~~~~☆☆☆~~~~~

Shahmeer Fajer ki namaz parh k waps bed per aaya to usey apny mob ka khiyal aaya Dekha to sana k or mama k msges or calls thay
Ooh no, us ny jaldi se Check kie__

Mama: Sorry Shahmeer me ghar nahi aa rahi mujhy sana ny markeet se pic kar lia hai but tum mujhy raat ko pick kar Lena.. or khana kha Lena..

Sana: Naraz ho Kia kisi baat per?
Mama: Shahmeer kahan ho me kab se cal kar rahi hon? mujhy lene aa rahy ho ya nahi? 
Sana: Shahmeer Aunty tumhara kab se wait kar rahi hain tum aao gy ya me chor jaon?
Ooh itny sare msges or mujhy pta hi nahi chala.. Shaam ko jub dairy parh k farig hua to khana kha kar so giya tha mob check hi nahi Kia__
                 ==========>> 

Uth gy beta..
Ji per Sorry mama wo me raat__
Koi baat nahi..
Nahi mama mob silent per tha to pta nahi chala, khana khane k bad bina mob dekhy so giya tha__
Shahmeer koi bat nahi me aagi thi ghar..
Per ap ko problem to hui hogi mama meri wajah se__
Meri Jan problem kesi mujhy sana chor gai thi...
Phir b meri galti thi__
Pagl ho tum kabhi kabhi choty bachy ban jaty ho..
Hmm bacha to hon apni mama k lie__
Acha acha zyda betring ki zroort nahi..
Ok mama shaam ko phir milty hain me office niklta hon__
Ok meri jaan khair se jao..
Allah hafiz__
                     ~~~~☆☆☆~~~~
Wo labtop per kam kar raha hota hai jub,
Shahmeer me aa jaon?
Han aao na sana__
Mr boss busy to nahi..
Nahi madam __
Koi narzgi ?
Ary nahi yar_ acha thanks mama ko rat ko droop karny k lie__
Thanks ki kiya bat ha? 
Ok ji__

Han bolo sanober ?
Sir uzaifa sar aaye hain,,

Han bhej do or 3 cup coffee or Kuch khany ko b__
Kon aaya hai?
Mera dost__
Kon uzaifa?
Ji kis ny mujh garib ka naam lie? Uzaifa drawaze me khara tha..

Wo achanak murr k dekhti hai pichy.. 
Aa jao garib insan__
Aslam walaikam.. Wo ander aaty hue kehta hai) 

Walaikam as salam.. wo dono ik sath bolty hain_
Kiya bat hai waah,, 
Sana ye hain __
Uzaifa mujhy pta hai..
Or Mr garib ye hain Sana, mama ki frnd Mrs Khan ki beti__
Oo Nice to meet u.. wese ap mujhy kese janti hain miss Sana? Wo use muskurate hue dekh k pochta Hai,,
Me aise janti hon kyun k Shahmeer ap ka boht zikr karty hain..
Haye kash koi or hi itna zikr karta,,
Baaz aa ja, tera koi zikr nahi karny wala me hi kar lon ganimat hai__
Ary ap kahan ja rahi hain? Wo uthny lagti Hai,, to uzaifa pochta Hai,, 
Ap log baten karen me kuch kam kar lon..
Thik hai tum jao sana.. Kya hua ab tum Kia soch re ho?
Kuch nahi achi larki ha nah? 
Han hai per tumhy kia?
Kuch nahi wese hi tumhare sath achi lagy gi?
Han hai to achi mager __
Mgr Kia?
Kuch nahi, Tum sunao uncle aunty kab aa re hain? 
Han kal rat ki hai wapsi per tum mujhy btao koi baat hai to?
Yar aisa kuch nahi bas humari thori soch mukhtalif hai lekin wo achi hai __
Han Soch ka kiya hy yar! Waqt k sath mil jyegi..
Hmm shayd tum thik keh re ho__
                    ~~~~☆☆☆~~~~

"Pus tu apnay rab kay hokum ka sabar say ( intezar ker ) aur machli walay ki tarah na ho jo jab kay uss nay ghum ki holat main dua ki. (Surat-ul-Qalam Ayat : #48) 
                       ~~~~☆☆☆~~~~

Insan ko kabhi b himat nahi haarni chahiye, humesha apni taklif apne dukh ka muqabla karna chahiye or yehi bat humhy kisi or se nahi apne Ambiyan Karaam se seekhni chahiye jin me se aik Hazrat Younas A.S hain humhy 
Hazrat Younas A.S se b seekhna chahiye, sab se depression situation iss se zyda depressed mayoosi ki situation koi nahi ho sakti k machli k pait me andhera phir summonder ki gehraion me andhera,

Ager hum kuch der k lie kamre me band ho jayen to ghabraht hony lagti hai or agr drwaza nahi khulta to kam se kam hum khat'kathe to rahen gy k kabhi to koi to sune ga nah!! Or ager koi insan hi machli k pait me ho jahan kuch nazr nahi aata, jahan sirf andhera hi andhera nah kuch khane ko nah kuch peene ko or machli b summonder ki intaha gehrahion me ho to Yahan kon awaz sune ga? 
Kia koi sune ga? Koi b nahi sune wala, Siwaye Allah k, yahan b machli k pait k Ander me b sirf Allah pak hai sune wala ha, Younas A.S ny us mayoosi k halat me b sirf Allah ko pukara or pukarte pukarte b thake nahi muslsal pukarte rahe uss ka zikr karty rahe..

"Kamyab insan Kabhi mayoos nahi hota, chahy halaat jese marzi kyun nah hon, kyun k usey pta hai k me kis ki ibadat karta hon Wo jis k hath me har chees hai, Allah ki marzi k bagair to duniya me ptta tak nahi hilta girta to jub Allah tala ko patty tak ka ilm hai to humari mushkil humare gham ki gehraiyon ka Allah ko nahi pata, wo to hum ko 70 maaon se b zyda pyaar karta hai Bas humhy haarna nahi chahiye, Allah tala jis se jitni mohabbat karty hain us ko utna hi imtehan lety hain kyun k wo uss se bohat mohabbat karty hain wo chahty hain uss ka bnda usey pukare, Iss lie ye cheezen mayoos hony wali nahi ye to khushi'khabriyan hain..

ALLAH TALA kehty hain kon hy jo banjer zameen ko zindagi deta hy? Kese dety hain !! Barish barsa k to kya Allah ap ki wo cheezen jo bilkol khatam hoti nazar aa rahi hain, Unhy dubara zindagi nahi de sakta, de sakta hai lekin madad mangny ki der hai..

             ~~~~☆☆☆~~~~

Shahmeer me soch rahi hon ghar me ik dawat rakh lon?

Kis lie mama? wo khana khaty hue b maa ki baat sun raha tha__

Kafi din hogy hain uzaifa k ami abu ko umrey se aaye hue, me soch rahi hon un ki dawat b hojye gi or sath me Mrs Khan or sana b aajayen gi to zra ghar me ronaq hojyegi..

Hmmm chalen jo apko munasib lagy!! me chalta hon ap b aram karen __ wo khana kha k uth k Jane laga) 

Chae piyo gy?

Nahi mama __

Ok good night..

Good night__ wo mama ko pyar kartaa hua chala giya apne room me)

              ==========>>

Shahmeer fresh ho kar aaya to sana ka msg aaya hua tha..
Good night..
Good night__
Soye Nahi abi tak?
Han bas sone hi lga tha per dekha tumhara msg aaya hya tha to reply kar dia __
Okk..
Tum sooyi nahi? 
Nahi tumhare msg ka wait kar rahi thi..
Achaa kyun aj koi khas bat?
Han actually wo mama poch rahi thi mujhse k..
Kiya poch rahi thi?
Bolny do gy to btaon gi..
Acccchhha ji kaho__
Shahmeer tum janty ho humare barhon ki khawaish ko...
Han janta hon to __ (or tumhari b) 
To tum...
Sana me agree hon but me hum dono ko kuch waqt dena chahta hon samjhny ka jaanne ka you know what I say?

Yes i understand but...

Hmm chalo phir kal bat karty hain kafi time hogiya__

Ok take care..

Shahmeer mob side per rakhny hi wala tha k achanank usey khiyal aaya,, k dairy parhny k bad se us ny us larki yani bismal ko msg tak nahi kia kafi time se, shahmeer last seen dekhta hai to online show ho raha tha_

Hi

but no ans wo phir msg karta hai or Jane kyun karta rehta hai bar bar_
hi 
hi
hi
hi_
Ji kon?
Itni jaldi bhool gai ho mujhy?
Oo helo me kyun bhoolon gi jub me janti tak nahi ap ko^

Oo helo Me tumhari unhi phupho ka beta hon jin ka koi bhai nahi hai__
Oooo to ap!! Farmaiye?
Yani yad aagiya me__
Kahiye ?
Ik bat poch sakta hon.?
Hmmm^
Tum roz late soti ho?
ap hain kon? 
insaan__
To Mr insan Kia me ap ko janti hon? 
Ap ka to pta nahi per me ap ko janta hon__
Kya matlb?
Ab har bat ka matlab nahi hota __
Sooo ?
So, jo pocha ha us ka jawab do __
Na Doon to?!
Me phir b pochon ga!!
Ok phir me block kar don gi^
Tum aisa nahi karo gi__
Kyun nahi karon gi mera mob hai meri Marzi ^

Kyun tumhari marzi?

Ap mujhy tang kar re hain is lie^

Me ny kab tang kia? 
To or kise tang karna kehty hain?
Larki isey tang karna nahi kehty or Me phir b tumhare picha nahi choronga__

Jaany walon ko bhala kon rook sakta hai?

Me rook sakta hon__ 
Ok let Seee.. by..
Btao na yaar__

But no ans .. Boht ziddi hy ye larki.___ but me b kam nahi.___
Wo muskurata hua mob side pe rakh k soone k liye Ankhen band kar leta hai_
             ~~~~~☆☆☆~~~~~

Sorry sorry Aunty me late hogi, Wo aaty hi unk galy me bahein daal dety hue pyar karti hai..

Aary koi baat nahi meri jaan abi bohat time hai ye btao kuch nashta Kia ?
Nahi aunty actually yeh time office jaany ka hota hai to me ab idher aagi Shahmeer ko b nahi bta payi..
Koi bat nahi me us se khud bat kar lon gi,, 
Chalen ye thik hai..
Tum betho me tumhare lie nashta bnati hon..
Nahi ap yahn bethen aj me kichen sambhalti hon or apny hath se ap k lie achi c chae b bnati hon...
Han ye thik hai wese b ik din tumhy hi ye sab karna hai,, 
Aunty ap b nah.. Usey sharam aa jati hai..
Or Mrs khawar muskurane lagti hai.. bohat pyar bachi hai,, 
               ===========>>

Sanober zra sana madam ko bhejna__
But sir wo to aaj aai hi nahi ..
Acha thik hai, 
Wo sana k mob per call karta hai__
Aslam wa alaikam, sana muskurata hue cal recive karti hai..

Walaikam as salam, san___

Aj janb ko kese humari yaad aagi?
Bolny do gi to btaon ga__

Okky bolo..

Yaad to aani thi nah yar kyun k ap k pas ik file hai jo me ny ap ko di thi__

Ooh.... I'm sorry shahmeer wo mere zehan se nikal giya..

Wese tum aai kyun nahi aj balky agar free ho to aa jao!

Wo aj mujhy Kuch kam tha tum....
Ohh to tum bta deti__
Han Wo bas actually ..
Chalo koi bat nahi, Allah hafiz__

Meri bat to pori suni nahi... Wo mob dekh kar phir cooking me lag gai, chalo surprise don gi..
                   =========>>

Acha kia tum ny Shahmeer ko btaya nahi!
Ji Aunty me ny phir socha usey surprise don..

Hmmm Good,,, 
                ===========>>

Shahmeer ghar aaya to achi khasi ronaq thi__

Sab hi thay Uzaifa ki faimly or Mrs Khan or sana b, Shahmeer fresh ho kar room se bahr aaya to_
Sorry aunty me aa nahi saka ap se milny halak mama ny mujhy kafi bar kaha tha __ wo uzaifa ki ami ko kehta hai) 
Koi bat nahi beta ap aagy ya hum ik hi bat hai ..
Na karen ami ye wese b kahiin aany jany se jan churata hai,, 
Ab aisi b bat nahi hai tumhy pta hai k time nahi milta yar ab har koi tumhari tarhn vaila nahi hota__
Me tumhy vaila nazr aata hon taiz insan!!
Uzaifa buri bat hai mera bety ko aise mat kaho..
Ji Aunty dekh Len ye mujhy kese kehta hai__
Uzaifa ki ami Mrs Jameel or Mrs Khan or Mrs khawar hasny lagti hain..
Mrs Jameel, Mrs khawar ko kehti hain, Bhabi ab ap Shahmeer ki Shadi kar den..
Bhabi me to kab se tiyar hon bas yehi nahi manta, ap hi samjhayen! 
Uzaifa shahmeer ko muskura kar dekhta hai or shahmeer mama ko_
Samjhana Kia ha ap larki dhunden bas me khud biyah k laon gi InSha Allah..
Larki to.. Mrs khawar bolny hi lagti hain k shahmeer bol parta hai__
Aunty uncle nahi aaye?
Han beta bas wo jub se aayen hain tab se un ki tabiyt thik nahi thi..
Ooh ab thik hain? 
Han thik hain beta ab pehly se behter hain tab hi to hum dono aagy or aleeze ko ghar chor aaye us k papa k pas, warna wo tiyar bethi thi tumhari tarf aany ko..

Hmm me aaon ga 'In Sha Allah' uncle or aleeze se Milne_

Zroor beta tumhra hi ghar hai..
                      ==========>>

Shahmeer pani peeny kitchen me aata hai to Sana cooking kar rahi hoti hai, Shahmeer khamoshi se khara usko dekhty hue soch raha hota hai, Jub sana achanak pichy mur k dekhti hai..
Ary tum kyun aaye yahn kuch cha...? 
Kyun Nahi aa saktA?
Nahi nahi mera matlb..
Mazaq kar raha hon yar, bas wo paani peeny aaya tha acha to janb yahn busy thi__
Han bas wo me..
Bta to deti__
Hmm bas.. Btane ki koshish to ki thi per sunty to nah) 
Wo paani pee k jaany hi lgta hai k achanank murr k kehta __
Wese tum achi lag rahi ho aise b kaam karty hue, (itna keh k wo chala jata hai__
Or sana muskurate hye khana dishes me nikalny lagti hai..
                 =========>>

Mrs Khan ghar jaldi chali jaati hain khana khany se pehly hi,, 
Uzaifa or uski ami b khana kha kar thori der bad chaly jaty hain ..
Sana kam se farig ho kar kitchen se aati hai to ghar Jaany ki tiyati karne lagti hai to Mrs Khawar usey rookny ka kehti hain raat..

Nahi aunty me bas chalti hon subah office b jaana hai..
Acha chalo Shahmeer tumhy chor aata hai,, 
Nahi aunty koi bat nahi me driver..
It's ok sana kafi time hogiya hai me chor aata hon tum driver ko mat bulao__
Ok.. 
Tum roko me chabi le kar aaya__
                   ===========>>

Icecream khao gi?
Nahi me icecream nahi khati or wo b raat me..
Hmm acha Green tea piyo gi? 
Iss waqt ?
Han kyun nahi yahn paas me aik cafe hai but gari me hi piyen gy__
Thik hai wese b ghar ja kar b to peeni hi thi..
Wo dono gari me Beth kar batein karty hue green tea peeny lagy..
Wese khana acha bna tha__
Acha thanks..
Chalen?
Han chalo.. Shahmeer Sana ko ghar drop kar k waps aata ha to mama jub tk sony ja chuki hoti hain..
                      ==========>>

Shahmeer bed per aata hai to Sana ka good night ka msg aaya hota hai, Shahmeer muskurate hue mob side per rakh kar late jata hai__
Wese sana ka yun mama k sath kam karty dekh acha lag raha tha or mama b aj kitna khush thi Per kiya karon shadi k bare me soch kar pta nahi kyun me ruk jata hon halak sana boht achi hai mujhy pasnd b hai ab chahey humari pasnd na'pasnd nahi Milti per wo har lihaz se perfect larki hai or shyd achi wife b sabit ho__
Sochty sochty Shahmeer ki ankh lag gai_
                  ~~~~☆☆☆~~~~

Uth jayen Shahmeer ..
Yar sony do nah__
Aj namz nahi parhni kia uth jayen boht time hogiya hy?

Namaz k naam per achanak wo uth k beth giya usey aise laga jese kisi ny us per paani phank diya ho, wo utha to paseene se bheega hua tha,
Shahmeer time dekhta hai to such me Fajer ka time kam tha wo jaldi bister se uth kar washroom jata hai wazu karny__
Namaz parh k dua mang k wo bed per aa kar late jata hai or ik hath sar k nichy rakh kar sochny lagta hai,

Aj kitny din bad me ny phir us larki ko khawab me dekha hai Lekin Pta nahi me ye kese khawab dekhta hon!!! Khair Kisi shair ki gazal dreamgirl ... wo muskurany lagta hai__

                       ~~~~☆☆☆~~~

Paani ahista ahista us k kapron per girny lga or wo ankhein band karti seedha ho kar late gai sakoon se, paani ab or ahista ahista bharny lga tha or wo pani k ander gum hony lagi thi jub yakdam uski sansen taiz hony lagi to achanak usny ankhen khol kar chehra bahr nikal k sans lena chaha uska dam ghutny laga tha pani k bech me wo pori tarhn paani k ander ja chuki thi wo cheekna chahti thi k us ny dubara apni ankhen band kar li or gehri sans le kar chehra dubara ander le gai or ik bar phir khamoshi ikhtiyar kar li or ahista ahista usey lga k Sab thik ho raha ha usey lag raha tha k Wo pur'sakon ho rahi hai ghabraht kam ho rahi hai per achanak usey door se kuch awazen aati sunai di or phir drwaza bajne ki lekin use koi prwa hi nahi thi akhir uska yahan ha kon..

Kitni ajeeb baat ha jis larki ko gehrey paani se dar lagta tha wo itna Mushkil Rasta ikhtiyar kar rahi thi duniya se apno se bhagny k lie^^

Ahista ahista usk hosh kho rahe thay per akhri bar Apny hosh khony se pehly us ne ankhein khol kar apny samny khari moat ki aankhon me dekhna chaha per usey lga jese koi dhundly se saye uski tarf bhag k barh k aa re hon or kuch keh re hon per wo kuch samjhny se pehly hi hosh se begana hogi uski ankhein dubara band hongi or wo gehri neend me ja chuki thi^^

              ~~~~☆☆☆~~~~
Kash ! kay moot ( mera ) kam hi tamam kerdyti (Surat-ul-Haaqqaa: Ayat # 27)
                ~~~~☆☆☆~~~~







 uthen ap ko office nahi jaana kya? 10 baj 're hain!! 
Shahmeer ki achanak ankh khul jati hai koi us ka drwaze Baja raha hota hai wo jaldi se uth kar darwaza kholta hai_

Kya hy Shado kyun baja rahi ho darwaza?? Wo drwaza khol kar usey kehta hai)
Shahmeer bhao 9 baj gy hain aunty poch rahi hain ap ny office nahi jaana?
Jaana hy bas pta nahi chala 9 baj gy or me itna late tak sota raha, chlo thik hai mama ko kaho nashta ready karen Me aata hon 10 mint me__
Aunty ny to kab ka tiyar Kia hua hai..
Acha baba aata hon tiyar ho kar__
Ji thik hai..
Wo jaldi se washroom me jata hai or fresh ho kar kitchen me aa jata hai,
Aslam wa Alaikam mama__
Walekam as salam..
Mama jaldi se juice de dein__
Aj itne late uthay ho tum!!
Ji bas pta nahi chala time ka.. wo thora sa juiec pi k uthny lagta__
Shahmeer nashta to thik se karo..
Nahi mama Office me kar lon ga boht late hogiya hon.. Allah hafiz, wo mama ko pyar kar k niklta hai__
Allah hafiz meri jaan..
~~~~~☆☆☆~~~~~~

Helo Han sanober __ wo labtop on karta hua pochta hai)
Yes sir..
Wo aj kiya miss sana aai hain ?
Nahi sar wo to nahi aai aj ..
Ache thik hai_
Sir..
Han bolo __
Sar wo uzaifa sar aaye hain..
Han thik hai bhej do or sath me 2 cup coffee b or sandwich b bhej dena__
Okay sir..
               ==========>>


Kese ho janab? __
Me thik hon tum sunao? Uzaifa chair me bethte hue pochta ha..
Alhamdulliah me b thik hon__
Sir coffee..
Han le Aao.. Or tum kese aagy subah subah?
Me ny socha bholy k hath ka breakfast kar lon, or subah kab hy dopeher ho rahi hai..
Han tum jao ab, Or ye breakfast mere lie hai tum bas coffee piyo_ shahmeer uzaifa k hath per thapki marty hue sandwich utha leta hai__

Allah tum kitny kanjos zalim mehman ko sula tak nahi marty ..
Han wo mehman jo har 2 din bad tapk parta hai__
Kese dost ho mujhy zaleel kar re ho..
Ye lo kha lo ye na ho mujhy hazam hi na ho__
Kitny taiz ho tum..
Han yar per tum se thora kam__
or wo dono hasny lagty hain....

       ~~~~~☆☆☆~~~~~

Sir miss sana aai hain ap se milny...

Han thik hai bhej do or sath me coffee b 2 cup__
Ok sir...
Me I come in sir? 
Yaa ofcours miss sana__ 
Sorry sir me kal aa nahi saki, wo mujhy mama k sath kahin jaana paraa achanak..
It's ok miss sana or please sir kehna band Karen__
To phir Kia kahon?
Ap mera naam le sakti hain!__
Ok phir ap b mujhy miss nah kehain..
Ok sana__ ☺
Sir coffee..
Han le Aao__
Or sana ye hain humare bholy Bhai, wese in k naam per mat jana.. ye naam k bholy hain per har kam boht taizi se karty hain or in jesi coffee ap ko kahin b nahi mily gi__
Kya sir ap b na!! Wo sharma jata hai)

Yar thik to keh raha hon Or sana ap ko Koi b kam ho ap inhy keh sakti ho_
Or bholy ye hain sana madam or ye humare sath hi kam Karen gi ab se__
Ji thik hai sar me hazir hon..
Ary ap kyun chup hain?__
Nahi me bas coffee try kar rahi thi thori garm hai per maze ki hai...☺
Thanks madam..
Ok ab ap ja sakty ho__
Ok sir..
Wese ap apny employees k sath kafi friendly hain..
Hmm zahir hai humhy ik sath kam karna hai to environment acha to hona hi chahiye__
Yes you are rite it's very good..
So now let's the point of work and we talking about that__
Yes why not..
To ab mujhy btao ap ny pakistan me businesses or yahn k environment per kya search kya? Kyun k ap bahr se to abi kuch time pehly aai ho to apne mulk or dosre mulk me___

Sorry me apki bat kat kar rahi hon..
Nahi it's ok you carry on__
Dekhiye Search ki bat nahi hai humhy humare mulk k bare pta hona chahiye everything ab me chahy 9 saal mulk se bahr rahi hon but bholi nahi hon kuch b meri pechan aj b mera pyara mulk pakistan hai Or humare mulk or bahr k mumalik me zyda diffrents nahi ha meri nazr me, ab yehin se dekh lo k Pakistan me dunia ka 4 bara broad band internet system majood hai Or
Agrr humare mulk me zyda aaman hota hai jo k Allah k karm se hai b or 'InSha Allah' hoga aagy b... Aj kal pakistan me b tourism per bohat kaam ho raha hai or jitna tourism prmote hoga utna hi Pakistan aagy jayega traqi ki taraf kamyabi ki tarf, Shahmeer aj k waqt me all countries me ager Pakistan un k agy nahi hai to un se pechy b nahi hai, humare pas aisi bohat c cheezen pehly se thi or balky waqt k sath un me or b izafa ho raha hai me yahn dosri countries k bare me nahi kahon gi but khud k mulk k liye bohat proud ho k kahon gi k Pakistan pehla or Wahid islami mulk hai jo atomi taqat bna even Pakistan k pas duniya ki 4ti bari Fuoji taqat majood hai, or humari army force or fizai forces me Pakistani mahir pilots ka shumar hota hai yahan tak k pakistan ko agly 11 mumalik ki fehrist me shamil Kia giya hai, 11 wo mumalik jo Brakes ki fehrist me shamil hain jo k 21vi sadi ki bari maishiyat hasil karne ki salahiyat rakhty hain Or European karobari intazamiyan idarey ki drja bandi k mutabik 125 mumalik me se Pakistan 4ta sab se zyda zaheen logon ka mulk hai..
Sahi bat hai Pakistan me zahanat ki koi kami nahi__
Bilkol ab yehi dekh lo k Pakistan missile technology dunia ki sab se behtreen missile technology me se aik hai, jub se yeh mulk atomi taqat bna hai tab se bohat se missile bohat hi kam waqt me tiyar kiye ha chuky hain or Pakistan duniya k behtreen jangi jet tiyaron ka sannat'kaar hai... Yehi nahi pakistan duniya ka bara surgical alaat bramd karne wala b mulk hai..
Lekin phir b dosre mulk k logon ko choro apne hi mulk k hi rehne waly log ya jo yahn dosre mulk me ja k rehty hain yahn ki buraiyan nikal re hoty hain_
Exactly humhy apny mulk ki buraiyn karne se fursat mile to khubiyan b 
nazr aayen..
Han bilkol humare mulk jesa to koi mulk nahi jahan hum muslims sar utha k izzat se to rehty hain nah balky pakistan muslman akseriyat k aitbar se dosra bara mulk hai__
Yeh to kuch b nahi hai humara mulk me to or b boht kuch hai aisa jis per hum fakhar kar saken ab yehin se andaza kar lo k tarbela duam raqbe k lihaz se duniya ka sab se wasee or dosra bra duam hai,
Or ab CPEC ki wajah se yahan bohat kam ho raha hai or boht se new futurs projects zbrdast hain jin per kam ho raha hai, Bas ik chance Marketing open hony ki der hai, humare mulk jesa khubsurat koi mulk nahi Blochistan me jese khajor k drakhat hain, yahan pahar bolty hain,,, Yahan kayi jaghon per pahar oper or badal nichy hain~~ Yahan per pathron ki tarteeb itni khubsurat hai, kon c hawayen hain jo pathron ko bakhair deti hain? 
Shahmeer bare ghoor se sana ki baten Sun raha tha, kon keh sakta hai k ye larki kai salon bad Pakistan aai hai...!!!
Itni khubsurati se chasmey phoot rahy hain me ne bohat pas ye khubsurati dekhi hai jin~~ Yahn bas marketing hony ki der hai ik bar kam shuru hone ki der hai bas,, ap yaqeen karen duniya me kaii mulk aise hain jin k pas pore mulk me spote hi 2 hain, mujy mere kaii frndz ny Australia k bare me btaya hai k jo in k spote inhy arbon dollar de rahen hain, jub k humare mulk ka sirf aik naraan un k maan nahi hai itna khubsurat hai, kagaan Blochistan Cholistan deserts, humare jangal maan nahi hain, sirf kya marketing hone ki der hai So Shahmeer itna kabil zuberdast, khubsurati se bna mulk abi tak itna marketing me nahi aaya.. Humhy achy marketer bnna hai hum duniya ki kai best cheezen products bnate hain apni per agr wo duniya me nahi ja rahi usey koi dekh nahi raha to us ka koi faida nahi, humare Han sirf bare bare sheher ya bari jaghon per hi business hota hai, halak ab to kafi Change aaye hain humare bare sheher to kya choty shehron or gaon me b busines ho re hain, humare mulk me bohat telent hain islie humare mulk k telent ko business ko marketing k lie lana bohat zroori hai, jitna zyda humare mulk marketing k lie bahr aaye ga business kerega utna zyda taraqiyafta hoga.. ab ager hum ya nichy darjy k log ye sochen gy k humhy busines me apny naam ko itna nahi pehlana chahiye ye to gair Islamic bat hai ab ager humhy apny products ko pehlana hai to apny khud k naam ko to aagy karna hoga, halak ab Pakistan me bohat change aaya hai balky humsaye mulk se zyda humare mulk me awareness hai kai cheezon me, balky yahn se dekh lo Aj kal bohat c khawateen online business kar rahi hain Pakistan me b, khud ko barh charh k aagy la rahi hain me ny khud dekha hai kaii mulk me just brand it cheezen hi online milti hain but humare Han khawateen ghar me apny hath ki bnai huii cheesen b online karti hain jo log boht khushi se lety b hain but abi b kaii jaghon per logon ki soch boht choti or tang nazr hai, jo kaii logon ko kamzoor kar deti hai aagy barhny se rock deti hai k log kiya kahen gy, islie log himat nahi kar paty, khair shyd bat kahan se kahan Chali gai actually jub pakistan ki bat aati hai to mera dil karta hai apne mulk ki har cheez k bare me bat karon chahy wo choti c choti kyun nah but sorry..

Nahi nahi it's ok balky I'm very impressed.. ap bol sakti ho agy b__

Thanks.. so humhy marketing zroor karni chahiye but descent marketing karni chahiye..

Decent means? 

Mera matlsb hai jitni b marketing ho decent achy tariky se ho..
Hum humari company achi chees hi market me dete hain__
Me just products ki bat nahi kar rahi is lie decent word use Kia, yani humari product ka impression bohat hi cool jana chahiye hum koi b example lein jese k ye mere Bengals intahi nafees hain jub k itni prize b nahi hai balky me ny dekhty hi le lie balky is ki packing b bohat achi thi, 
wait me ik or example deti hon..

Nahi mujy samjh aa gai__

Ok but one thing last k marketing or business me sab se aham humara behaviour bohat ahimyat rakhta hai...
Yes Ofcours hum har chees ka hi kheyal rakhty hain but ap k decent wali bat ka b khiyak rakhen gy, wo hasny lagta hai And it's very good ap ki starting boht achi hai ap se is topic per bat kar k acha lga or mujy ap k sath kam kar k kafi khushi hogi__

Thanks mujhy b ..

Chalen aj kafi time hogiya darasal aj mujy mama k sath apny frnd uzaifa k han Jana hai __

Oh ok thik...

Chalen phir Monday ko milty hain.. Allah hafiz..

Shahmeer me yahn baith kar apny driver ka wait kar lon?.

Ary chalo me chor deta hon na__

Ap ko prblm to nahi hogi.?

Nahi chlen__

Thanks 

            ~~~~☆☆☆~~~~


Shahmeer ..
Ji mama__
Beta uzaifa k ami abu ny umrah kar lia?
Hmm kar lia ho ga hafta to taqriban hogiya hai actually meri uzaifa se baat nahi hui__
Beta jub hum un ki tarf gy they milny tab mere mind me aisa kuch b nahi tha per unse milny k bad mere dil me b achanak khawaish paida hogi hai umrey ki bohat..
Mama khawaish to bohat pyari hai Or Allah tala pori kare__ ameen__
Ameen .. me soch rahi thi hum dono b na chalen!! 
Mama ap janti hain k yah office  ki sari zemedari meri hai me itny din k lie nahi ja sakta per meri b khawaish hai k hum log jald jayen, chalen phir b kuch karty hain__ In Sha Alllah__
Chalo sahi hai jub tak tumhare papa or behan Bhai b aajayen gy ..
Ji mama ye to sab me achi bat ho Jaye gi k hum sab mil k jayen gy_ In Sha Allah__
Han jub tak shyd tumhara shadi ka b irada ban jaye..
Hmmm mama ap b__
Sana achi hai na Shahmeer? 

Ji Basss thik hi hai___ wo apni smile rokty hye kehta hai__

Shahmeeeer..
Ji mama wo achi larki hai me mazq kar raha hon but abi b need some time for understanding.. me jaldi Me koi faisla nahi karna chahta__
Hmm chlo mere lie itna hi kafi hai k wo tumhy pasnd hai tum understanding per soch rahy ho..
Ji chalen ab ap rest karen subah phir nashty per baat hoti hai
Shaba khair __
Shaba khair__
                          ==========>>
Shahmeer fresh ho kr bed per aa jata hai, side se mob utha kar dekhta hai to sana ka msg aaya hota hai wo muskura kar reply karta hai,.
Ji me so raha hon__
To msg kon kar raha hy? (fat se reply aaya)
Mere frishty __
Ap k frishty b msg kar lety hain?
Han kabi kabi__
I hope me ny disturb nahi Kia..
Nahi bas kuch der pehly room me aaya hon or tum Kia kar rahi ho?
Kuch nahi bas ab to tum se hi bat kar rahi hon..
Or mujse pehly !!
bas movie dekh rahi thi..
Axha kon c?
Hum ap k hain kon?
Ye mujhse poch rahi ho?__
Nahi.. Film ka naam bta rahi hon..
Indian old movie_
Yes.. tum ny dekhi hui hy?
Han meri yeh ik fvrt thi__
Ab nahi ha?
Nahi me ny boht c movies dekhi hain but ab time nahi hota, wese b ab Pakistani movies kafi achi aa rahi hain but lagta Hai Tumhy pasnd hain Indian movies?
Hmmm Han me aksar Indian porani movies or new b dekh leti hon..
Hmm good.. (Mujhy ab indian movies nahi pasnd or issey pasnd hain)
Sana __
No reply.. shyd so gai hai.. wo aise hi whatsapp list chack kar raha tha, jub wohi number phir usk samny aaya.. Jis per us ny msg Kia tha wo msg recev tha balky online b, akhir ye kis ka number hai jo me ny save Kia hua hai or mujy yad nahi, wo phir msg likh ker send kar deta hai or usi waqt read b hojata hai per phir b koi reply nahi__

Shahmeer Mob side per wasp rakh deta hai or sony ki koshish karta hai per neend nahi aati wese kafi din ho gy wo khawab wali b nahi aai, ary ye me kya sochny lga hon! Mama sahi kehti hain mujhy ab shadi kar leni chahiye__
Wo uth kar dubara beth jata hai neend to aa nahi rahi ik bar phir mob utha kar usi number per msg karta hon__

Kya ap apka naam btayen gy?

Kyun btaon ap meri phuphi k bachy ho? (usi waqt rply aaya shyd wahn b kisi ko neend nahi aa rahi thi)

Nahi phupho ka to khair nahi hon, kyun k mere koi mamu nahi hain! 
No ans..

Wese kaho to aunty ka ban sakta hon __

Very funny^^

Nahi such me yaar __
Yaar nahi hon me^^
To phir khud hi bta do kon ho?
Insaan hon!!!
To insan ka koi naam to ho ga nah__?
Nahi me be'naam hon..
Me naam de Don?
Oo helo^^
Ji bolo__
Sharm nahi ati ^^
Nahi Kyun k me pedeshi besharm tha__
Wo to lag raha hai^^
Nahi Abi b hon__
Mujhy ap se baat nahi karni ^^
To mat karo__
No ans .. 
Acha sorry __
Sorry bola nah.. But no reply.. 
Ok phir good night_ Shahmeer mob waps rakh kar so jata hai or alaarm aj b lgana bhool jata hai___
                   ~~~~~☆☆☆☆~~~~~~

یٰۤاَیُّہَا الَّذِیۡنَ اٰمَنُوا اسۡتَعِیۡنُوۡا بِالصَّبۡرِ وَ الصَّلٰوۃِ ؕ اِنَّ اللّٰہَ مَعَ الصّٰبِرِیۡنَ ﴿۱۵۳﴾

"Aey eman walo! Sabar aur namaz kay zariye madad chahao Allah Taalaa sabar kerney walon ka sath deta hai. "
                   ~~~~☆☆☆~~~~

Kon hy yar sony do_
Shahmeer ko aise lag raha tha jese koi usey utha raha ho or achanak wo uth jata hai harr'barha kar idher udher dekhta hai to koi b nahi hota usey dar sa mehsoos hota hai, per sath hi azanon ki aati awaz se wo sar jhatk k uth jata Hai muskurata hua_
Namz parh k wo aa ker bed per aa kar leta hi Tha k aatey hi neend aa gai __
Din me wo late so kar uthta hai, mob uthata hai to sana ka good morning or sorry ka msg aaya hota hai,
Wo mob waps rakh k fresh hone chala jata hai or fresh ho kar aa kar usey reply karta hai 
Good afternoon janb __
but koi ans nahi aata wo nashta karny kitchen me aa jata hai_
Aslam wa Alaikam mama__
Walaikam as Salam..
Kya khao gy?
Filhal to kuch nahi mama, bas juice piyon ga_
Sath kuch kha lo aj kal tum sahi se kha nahi re kuch..
Nahi aisa nahi hai bas abhi Mann nahi chah  raha hai__
Ok phir apple kha lo..
Ok .. Aj ap ghar per hi hain nah?
Han filhal to..
Filhal kyun mama? Wo apple khaty hue pochta haai_
Wo Sham me aj Mrs Khan ki tarf party hai to ..
Kya mama ap her Sunday busy hoti hain__
Sorry beta bas or Kia karon tum..
Mama ab koi bahana na kijiyega, Sunday ko ab me ghar me hi hota hon Or time pe b aata hon__
Ary meri jaan me kehna chah rahi thi tum b sath chalo na udher..
Nahi mujhy ladies ki party me jaany ka koi shok nahi hai me ghar me hi thik hon__

Sana hogi na wahn..

To kia sana larki nahi hai me to__ wo ankhein Bari kar k pochta hai_
Shahmeer maar mat khana..
Nahi mera abhi kuch khany ka mod nahi__
Tum chal rahy ho ya nahi..

Please mama mod nahi hai__

Ok thik hai or ye btao sana thik kam kar rahi hai?

Ji Thik kar rahi hai__

Hmm chalo achi bat hai, lunch me kya khao gy?

Kuch b, Mama ap ko kuch bat karni hy?

Han Shahmeer tumhare papa ki call aai thi, tum se bat hui?

Nahi kyun Sab kheriyat?
Han sab kheriyat hai, asal me khawar chah rahy hain k me Agly mahine un k pas chali aaon..
To chali jaiyen nah achi bat hai__
Lekin tum akely ho jaogy..
Nahi ap meri fikr na karen hoo aayen papa k pas me thik hon__
Chalo dekhty hain..
                       ~~~~~☆☆☆~~~~~

Wo labtop on karny ka soch hi raha hota hai k sana ka msg aa jata hai_
Hogi janab ki good morning? 
Nahi abhi to good Afternoon hai or sorry kyun likha tha?
Wo actually rat ko tum se bat Larry mob dead hogiya movie dekh rahi thi to Islie charge nahi kia..
It's ok sana.. ( usey bura lga kya me itna b ahm nahi tha k movie chor k mob charge kar leti?)__
I knowed tum mind nahi karo gy..
Han bilkol__  
Acha aj aa sakty ho ghar? 
Nahi sorry me busy hon__
It's ok..
Shahmeer us k reply ka wait kie bagair hi mob selint per lga k side per rakh deta hai or labtop on kar leta hai__ hadphone k lie side draaaz open karta hai to  wohi Usb samne  pari nazar aai_) Ary itny din hogy me to bhool hi giya tha chalo bore hone se acha hai k on kar k dairy parh lon, abi wo on karta hi hai k achanank kisi khiyal k aany per wo 1st wala page open karta hai jis me us k mob number or kuch I'd b hoti hai.. 
Ooh shyd us din wo nmbr me ny save kia tha yani wo numbar iss larki ka hi Hai jis se me ne chat ki thi but shyd  name save karna yad nahi raha_ Hmmm__
Shahmeer wahin se aagy se parhna dubara shuru karta hai abi us ny thora parha hi tha k uski mama aagi __
Shahmeer.. Wo drwaze se awaz deti hain.. 
Ji mama aa jayen_
Nahi me zra ja rahi hon..
Per abi to time hy nah?
Han beta per abhi me markeet ja rahi hon kuch shopping karni hai..
Thik hai me chor aata hon__
Nahi nahi tum rest karo me driver k sath chali jati hn..
Ok __
Tumhy bhook to nahi lagi abi?
Nahi mama abi nahi kuch der bad kha longa__
Chalo thik hai phir Allah hafiz..
Allah hafiz_
Mama k jaany k bad wo phir se labtop ki tarf matwajo ho jata hai jahan se us ny parhna chora tha washin se start ki kyun k date or din b sath likha hua tha..
                          ==========>>

Kabhi kabhi mere dil ko 
Ik lamhy ko 
Ik khiyal youn chuh sa jaata hai
Me ik khuli kitaab hon per mujh ko parhne wala nah koi tere siwa ho.. 
Me ye chahon
Ay Kaash 
Koi mera youn b ho Jaye k dil ko b khabr nah ho paye.. 

"Wo aisa ho Jo na koi rajkumar ho 
Nah kahin ka shehzade ho
Wo bas Mera ho, Meri socho jesa ho^
Na wo Salar Sikaner ho
Na wo koi Mejar Ahmad jesa ho,  
Yeh to kisey kahaniyon me rehty hain, Mujhy wo chahiye jo mere dil me rehta ho 

Meri sanso me mehkta 

Mere honto pe khilta ho
Meri ankhon me sajta ho

Mere khawabon me rehta ho

Jo Mere sapno me basta haqeeqat hoo jaye"
Jis k saaz mere har Suu  youn bajyen
K or kuch sunai nah de..
Jo mere hathon ko aise thame k  duniya Kiya cheez? 
Khud meri kismat b mujh per rashk karny per majbor ho jaye.. 
Jo Mujh aam c larki ko khas kar de"
Jo mere wajood ki har khami ko apni mohabbat se bhar de..
Jo mere sath sath youn chaly k mera saya ho jaye..
Jo Mere har darr har khof ko mujh se cheen Kar mujhy khud me samait le..

Jo mere har Dard ki shifa hojaye
Jo meri be rang zindagi me duniya jahan k Rangon ki barsaat ban jaye .. 
Jo mere dil ko sakoon o qaraar de, meri dharkano ko mehka de"
Jo mere khali dil ko chahat  de 
Me jo hon mohabbat se an jaan kuch
Mujhy pori mohabbat karna sikha de wo..
Mere dil pe laga de apne naam ka Tala..

Mera Sara zanng utar de wo
Mujhy apni bahoon me le kar

Bachpan ki meethi neend  Sula de wo"

Wo Jub mere pas ho to mujhy mere bare me sochny tak ka waqt nah de..
Ager jo kabi wo mujhse door ho 

To b mujhy khud me uljhaye rakhy...

Wah re Bismal Murtaza tumhy to shairy aagi..==>>

Pta hai mujy duniya ki sab se khubsurat chees mohabbat lagti hai har rang me her rishty me, wese to mohabbat k apny hi rang boht khubsurat hoty hain per sab se khubsurat rang uss  rishty me hota hai jo sirf do logon k bech me bnta hai 
Jis rishty se me Anjaan hon 
Jo rishta me kabhi ji nahi pai per ab aise lagta hai k mujy har tarf mohabbt hi dikhai deti hai..

Mohabbat hi sunai deti hai.. 
Pta nahi Me kyun mohabbat dhundti rehti hon??
Kya kabhi mohabbat b Mujhy dhundhti hui aaye gi mujh tak??>>

Pta Hai me band ankhon k khawabon per yaqen nahi rakhti itna Kyun k Khawab to khawab hi hoty Hain per khawab b ajeeb cheez hain kabhi to dil karta Hai k bndi  kabi in khawabon se Bahr hi nah aaye or kabi dil karta Hai bandi kabi Khawab hi na dekhe,
Per ab me akser aise khawab dekhne Lagi hon Jin ka koi sar pair nahi Hai Jin me, me gir rahi hon onchai se or koi agy barh k Mujhy hath barha k pakr raha==>>

Pta nahi wo kab aayega jis k qadam se qadam mila k me chalon gi 

Lekin Meri khawaish hai k wo mera hath thame humesha chalne me mujhse aik qadam aagy rahe is liye nahi kyun k me ik larki hon! Isliye k wo meri dhal ban k humesha mere aagy chaly jo mujhy kabi girne hi nah de balke girne se pehly hi mera hath Tham le 

Jis ka hath mere hath me  aise ho k us k hath ki lakeeren mere hath se hi nahi meri qismat se b jurr jayen, 
Jo mere liye wo bahar ban k aayen jo humesha mere sath rahe kabi b mujhy murjhane nah de, 
Wo bahr jo humesha  meri zindagi me chahi  rahe.=>>

                       ___________

Kitna acha lagta hai jub koi ap ki zindagi me aa kar ap k dil per dastak deta hai aise lagta hai insan hawaon me urr raha hai halak hota to zameen per hi phir b aisa  ehsaas Hota Hai jese kuch khas ho kuch Anokha sa anchuha sa.. 

Kya Sab ko hota Hai aise??

                     _____________

Wo Mera bohat achh dost tha hum bachpan k sathi hain per pta nahi kab wo mere liye itna khas ban giya or mujhy pta b nahi chala?! 
Shyd tab jub uss ne mujhy muskura k dekha ya jub wo mujhy dosri larkiyon ka nam le kar tang karne laga ya jub uss ne mujhy kaha k me aj Chand zameen per kese, ooh Allah ye mujhy kya ho raha hy ye me kesi batein kar rahi hon ye ehsaaas==>>

Pta hai pehly mujy ye sab boht  farzi filmi dramai baten lagti thi
Per jub ahista se mohabbat ne dil per dastak di to kuch mehsoos sa hua mujhy, aise lagne lga jese such me, main hawaon me urr rahi hon^^
Me khush rehti hon Muskurati hon bewajah balky aksar gungunane b lagti hon chahy meri awaaz achi na b ho phir b mera dil karta Hai me gaon Pta hai
Jub koi guna Sunu to lagta hai k wo mere dil ki awaz ha
Jub koi shair parhon to lagta hai k mere dil k alfaz hain^^

Me usey apny dil ki bat kehna chahti hon per kese kahon k?..>>

"Mujhy lagta hai me tumse mohabbat karti nahi hon
Mujhy tumse mohabbat ho jati hai.."=>>



Akhir wo mujy itna acha kyun lagny lga hai? bohat hi acha lagta hai mujhy lagta hai me usse mohabbat Kie bagair reh nahi sakti.. >>

Kbhi kabhi wo mujhy boht bura lagta hai us per bohat gusa aata hai mujhy per jub wo pyar se bat karta hai to me bhool jati hon sab gusa wo kya ik shair ha nah..
"Bas Tum Per Khatam Ho Jata Hai
Mera Gussa B Mera Pyaar B" >>

Wo meri baton per akser Hans deta hai per kya usey waqia mera pyar samjh me nahi aata ya wo samjhna nahi chahta..

Per Jub Wo mujhy dekhta hai to mera dil karta Hai k waqt yahin ruk jaye, per ye zalim waqt kab kisi ki sunta ha?===>>



Ab Mera dil nahi karta kisi se b bat karne ko tum se b nahi dairy
Tum mujh se wajha nahi pocho gi? 
Han tumhy to pta hi hoga!! 
Iss accident ny mere jism ko nahi mujhy b tor kar rakh diya hai, dil ko kuch b acha nahi lagta ,,>>

..
..

..
Ik or hadsa.. ik haqeeqat Aj mujhy pta chal gai per aisa kese ho sakta hai?
Me mere apny maa baap ki sagi beti nahi hon ... mera dil karta hai me Mar jaon..>>
..
..
Zindagi itni muskil hogi me ny Kabhi socha tak nahi tha me such me boht toot gaii hon or mujhy samitne wala koi b nahi^^
Me sab per bojh bni to sab badl gy sab haqeeqat samny aagi lekin meri maa mujhy ab b boht pyar karti hain per dil to toot giya..>>

Ik or suchai b meri muntazir hai Jinhe me Aunty uncle samjhti thi wohi mere asli parents nikly or ye suchai mujhy ab pta chal rahi hai jub wo hain hi nahi iss duniya me.. aisa lag raha ha Me bohat akeli hogi hon...>>

Ab mujhy koi b pyar nahi karta kisi ko b meri parwa tak nahi..>>

Aj kitny din bad uski call aai or us ny mujse bohat achy se bat ki balky mujhy khub hansaya b,, jise meri ab b  thori c to fikr Hai Mera mod boht acha hogiya aise lga koi khushi to mere pas hai koi to hai jo mujhy roty me hansa sakta hai jo mujhse kabi door nahi hoga..>>
..
Wo jub b mujh se bat karta hai me sab dukh bhool jati hon.. >>
.. 
..
Yeh sab akhir mere sath kyun hota hai ???
Aj phir dil tot giya mera .. or iss bar mera dil, mere dil me rehny waly ny hi torr diya or Khali dil nahi mujhy b tor diya Wo mere hony se pehly hi kisi ka hogiya mujhy umeed thi k wo Mera ab Kabhi nahi hoga kyun k ab yeh Kami jo meri zindagi ka hisa Hai per phir b dil me kahin ik aas thi k shayd wo mujhy apna le mujhy thaam le mujhy uski pasndgi mehsoos hoti thi.. Per jo dikhta ho wo such ho zroori to nahi.. >>

Kia us ny such me Kabhi mujhse mohabbat nahi ki!! Per jo mujhy uski nazron me nazr aaya wo Kia tha.?

Han us ny mujse Kabhi mohabbat nahi ki thi per us ny meri mohabbat samjhi bohat achy se thi Us mohabbat per apna haq samjhta tha wo per us ny sirf mujse badla lie hai mohabbat ka dikhawa kar k..
Per wo mere sath aisa kese kar sakta tha us ny...>>

Mujhy kisi se b koi gila nahi na us se jis ne mujh se meri mohabbat li.. Meri mohabbat meri tho hi kab?  Galti to meri thi us Nam nehad mohabbat ko apna samjh bethi.^^^

Akhir Uss ny shadi kar hi li us se, koi bat nahi agr wo uski khushi hai to me uski khushi me khush hon bohat..Per pori duniya me ik wohi larki mili thi usse.>>
..
..
..
..
..
..
Aj mujhy uski bat sun kar bohat dukh hua us ny kitni asaani se mujhy keh diya k dekha me ny kese tumhari zindagi badal di
Usey andaza hi nahi tha k us ny meri life rishton se nahi badli, us ny meri zindagi me jo kuch badla ha uska andaza usey khud b nahi hai..us ny mere dil ko hi nahi maara us ny mujhse mere jeeny ki akhiri khushi b cheeni hai>>

..
..

Me rona chahti hon bohat onchi onchi, koi b nahi meri bat sune wala agr tum se b apne dil ki bat na kahon to kis se kahon? Koi b to nahi hai jo mere dukh sune.. Akhir kis se kahon apne dil ki bat? Ya kyun kahon me apne dil ki bat kisi se yahn to koi b apna nahi hota logon ko bas ap k bare me jane ka tajusus hota hai unhy apki dil ki kefiyat se koi garz nahi hoti..

Zindagi itni mushkil kyun hoti ja rahi hai or kab tak bardasht karna hoga kitna hoga bardasht????

Aj dil kar raha hai me so jaon...>>>
Akhir me kyun Bach gai kyun moat mujhy chuh kar waps kyun chali jati hai..??
Me mar jaana chahti hon zindagi khali be'rang lagti hai kuch haadse insan ki pori life kese change kar dety hain.>>

Dil boht dukhta hai me b insan hon mujy b boht taklif hoti hai me usey boht chahti hon, lekin mere bare me koi nahi sochta, na wo or na mere apny per ab mujhy kisi ki b humdardi ki zroort nahi me sirf ik bojh bn gai hon dosron per apni khud ki zindagi per...>>

Me Allah tala se narz hon apny lie unhy ny mere sath aisa kyun kia? me ny mujse b bure log dekhy hain per me kya karon kis se gila karon kis se dil ki bat karon? kon samjhe ga mujhy?
me ny kabhi janbojh kar kisi k sath galt nahi Kia bura nahi socha, bas pta nahi ye kese soch lie k wo mujhy mil jayega ..!!!>>

Pta nahi logon ko meri kamiyan kyun nazar aati hain Me Janti hon sab, mujhy pta hai me thik nahi hon to kiya mujhy iss bat ka ehsaas dilana zroori hai..??>>>>
Me her chees har rishty se door ho rahi hon mujhy kuch b acha nahi lagta ye tahai mujhy ander ander kha rahi hai me sab se door chali jana chahti hon jahan me akeli hon..>>

Pta nahi kyun mujhy raaton ko neend nahi aati , ya me soona nahi chahti or ager kabhi soony k lie late jaaon to neend aise door hoti hai jese pta nahi koi dushmani ho mujhse, dimaag to kehta hai k neend ki goli kha lia karon per pta nahi chah keh b nahi kha pati halak koshish b karti hon k sojaya karon per pta nahi so nahi sakti, meri neend mujh se pta nahi kyun rooth gai ha bagair wajah k jagti rehti hon khali dil or zehan k sath, Boht din hogy mujhy sakoon se soye, me sona chahti hoon gehri neend mera dil karta hai soony ko per sakoon hi nahi zindagi me.. Thak gai hon bohat.>>

Mera dil Rooney ko karta hai boht per me ro nahi pati, me cheekhna chahti hon per meri cheeken b mere haluk se nahi niklti mujhy ghutan hony lagti hai khud se, kabhi kabhi mujhy lagta me psycho hoti ja rahi hon ajeeb depreciation me rehny lagi hon thore thore din bad bewajha rony ko dil karta hai, sab ki apni apni life hai khushiyan hain koi mere lie kuch b nahi kar sakta zyda se zyda mujhse humdardi karen gy tars khayen gy

Arey nahi chahiye mujhy kisi k humdardi, nahi chahiye mujhy koi b, jis se dil ki baat keh sakon, jo mujhy samjhy kyun me sab k hoty hye b akeli hon tanha hon.. Allah me kya chahti hon? Kia sochti hon mujhy nahi pta .. 
mere dimaag ko sakoon hi nahi hai ..>>
.. 
.. 
.. 
..

..
..
..

Rooh k zakham or jasmani zakhamon k nishan mitne k bajy or gehre ho 're hain meri kamiyan khamiyan waqt k sath or barh rahi hain .. Me thak gai hon Allah se mangty mangty.. wo meri khud k lie mangi duaen kabhi nahi sunty..
me chah k b khud ko andheron me jaany se rook nahi paa rahi in andheron me mujy roshni ki koi zra c jhalak b dikhai nahi de rahi, jitna jeeny ki koshish karti hon utna hi or marny ki tarf chalti ja rahi hon.. meri khawaishen mere ehsaasat mit rahe hain..>>

Kash Kahin kisi aisi jagah chali jaon dil karta hai jahan koi na ho bas me akeli hon band kamre me andhere me halak mujhy andheron se dar lagta hai per phir b in andheron me sakon b milta hai kyun k ye mujhy chupa lety hain khud me ,..>>
Me ik bar Allah tala se bat karna chahti hon per mujhy pta hai ye mumkin nahi hai, is lie mera dil karta hai me so jaon ya komey me chali jaon.. kyun k shayd tab me sab ki sun sakti hon khamoshi se per bol nahi sakti me bolna b nahi chahti khamosh rehna chahti hon, Kisi se b bat nahi karna chahti..>>

"ZANG ALUDA TAALA LGA HO JESE!!
DIL AB YOUN KHAMOSH REHTA HAI"">>

Pta nahi kyun kabhi kabhi koi khushi kyun mehsoos hoti hai mujhy, dil demaag ka nahi pta bas mujhy aise lagta hai me khush hon bewajha per wo sirf kuch lamhy kuch secnd ko mehsoos hota hai us k bad phir wohi jazbat se aari ho jati hon, I do not feel anything , I think I'm just breathing only alive , but why ? I don't know!!>>

"Pta hai Me ny apni Ikk bohat khubsurat duniya bna li hai jahan me bohat khush rehti hon

Kyun k Iss duniya me nah koi gham hai Nah koi dukh 
Yahan mujy wo sab milta hai jo mujy chahiye hota hai..
Yahan mujhse koi meri khushi nahi cheenta 
Yahn nah koi mera hath tham k mujy akela nahi chorta 
Jahan sirf mujy pyar milta hai izzat milti hai jahan mujy samjha jata hai chaha jata ha sa'raha jata hai
Yahan kisi ko b meri koi khami koi Kami nazr hi nahi aati 
Sirf me nazr aati hon 
Jub k haqeeqt ki duniya to sirf mere lie such ka fraib hi ha jahan log bari bari baten to karty hain per koi dil bara nahi karta!! 
Achi bat hai kisi ko dil bara karna b nahi chahiye kyun k ho sakta hai na koi ap ki humdardi ko pyar hi samjh le.^.
Or meri duniya me nah koi humdardi  hai, 
Na hi koi muj per tars khata hai.. 
Kyun k ye sirf meri duniya ha jis ka bahr ki duniya se koi link hi nahi hai..

Per ye koi samjh nahi sakta kyun k kisi k ehsaas ko samjhny k lie b ehsaas chahiye, 
Kisi k dil ko samjhny k lie b dil chahiye hota per aj kal dil hai kis k pas? log dil k nam per ik ghosht ka tukra lie phirty hain or nam de diya bas Dil ka..
Bahar ki duniya me sirf ik khubsurt or mukamal larki se mohabbat hoti hai Jub k meri duniya me ik adhori, na'mukmal larki se b kisi ko mohabbat ho jati hai,, Jahan koi mujy dekh kar kash nahi kehta jahan sirf aj hi aj hota hai!!
Kyun k
Meri duniya me na koi guzra hua kal hota ha nah aany wala kal hota hai wahan zindagi bas aj hoti hai..
Jahan zindagi bas khawabon se shuru ho kar khawabon per hi khatam ho jati hai
Jahn choty choty jugnu meri andheri raaton ki duniya ko jagmagaty hain

Jahan duniyaa k sare rang, asman k sare chaand sitare meri ankhon me aa kar sama jate hain Meri duniya ko mukamal karny..

Kyun k yeh bas meri Dunia hai jahan bas pyar hi pyar hota hai.. 
                            =======>>

￼

Ye kisi ka dil nahi hai per agr ye dairy k kuch page hain to usk dil me kiya kuch hoga .!!??.. Or Shahmeer ko in akhri pages parh ke aise lga k ab wo agy nahi parh sakyga, us k dil ko ajeeb sa ehsaas hua, Wo bechain hone lga.. 
Us ki ankhon se ansu nahi nikl rahe  thay per us ki ankhon me nami ka ik ehsaas sa tha___
                    ~~~~☆☆☆~~~~~

Shahmeer Fajer ki namaz parh k waps bed per aaya to usey apny mob ka khiyal aaya Dekha to sana k or mama k msges or calls thay
Ooh no, us ny jaldi se Check kie__

Mama: Sorry Shahmeer me ghar nahi aa rahi mujhy sana ny markeet se pic kar lia hai but tum mujhy raat ko pick kar Lena.. or khana kha Lena..

Sana: Naraz ho Kia kisi baat per?
Mama: Shahmeer kahan ho me kab se cal kar rahi hon? mujhy lene aa rahy ho ya nahi? 
Sana: Shahmeer Aunty tumhara kab se wait kar rahi hain tum aao gy ya me chor jaon?
Ooh itny sare msges or mujhy pta hi nahi chala.. Shaam ko jub dairy parh k farig hua to khana kha kar so giya tha mob check hi nahi Kia__
                 ==========>> 

Uth gy beta..
Ji per Sorry mama wo me raat__
Koi baat nahi..
Nahi mama mob silent per tha to pta nahi chala, khana khane k bad bina mob dekhy so giya tha__
Shahmeer koi bat nahi me aagi thi ghar..
Per ap ko problem  to hui hogi mama meri wajah se__
Meri Jan problem kesi mujhy sana chor gai thi...
Phir b meri galti thi__
Pagl ho tum kabhi kabhi choty bachy ban jaty ho..
Hmm bacha to hon apni mama k lie__
Acha acha zyda betring ki zroort nahi..
Ok mama shaam ko phir milty hain me office niklta hon__
Ok meri jaan khair se jao..
Allah hafiz__
                     ~~~~☆☆☆~~~~
Wo labtop per kam kar raha hota hai jub,
Shahmeer me aa jaon?
Han aao na sana__
Mr boss busy to nahi..
Nahi madam __
Koi narzgi ?
Ary nahi yar_ acha thanks mama ko rat ko droop karny k lie__
Thanks ki kiya bat ha? 
Ok ji__

Han bolo sanober ?
Sir uzaifa sar aaye hain,,

Han bhej do or 3 cup coffee or Kuch khany ko b__
Kon aaya hai?
Mera dost__
Kon uzaifa?
Ji kis ny mujh garib ka naam lie? Uzaifa drawaze me khara tha..

Wo achanak murr k dekhti hai pichy.. 
Aa jao garib insan__
Aslam walaikam.. Wo ander aaty hue kehta hai) 

Walaikam as salam.. wo dono ik sath bolty hain_
Kiya bat hai waah,, 
Sana ye hain __
Uzaifa mujhy pta hai..
Or Mr garib ye hain Sana, mama ki frnd Mrs Khan ki beti__
Oo Nice to meet u.. wese ap mujhy kese janti hain miss Sana? Wo use muskurate hue dekh k pochta Hai,,
Me aise janti hon kyun k Shahmeer ap ka boht zikr karty hain..
Haye kash koi or hi itna zikr karta,,
Baaz aa ja, tera koi zikr nahi karny wala me hi kar lon ganimat hai__
Ary ap kahan ja rahi hain? Wo uthny lagti Hai,, to uzaifa pochta Hai,, 
Ap log baten karen me kuch kam kar lon..
Thik hai tum jao sana.. Kya hua ab tum Kia soch re ho?
Kuch nahi achi larki ha nah? 
Han hai per tumhy kia?
Kuch nahi wese hi tumhare sath achi lagy gi?
Han hai to achi mager __
Mgr Kia?
Kuch nahi, Tum sunao uncle aunty kab aa re hain? 
Han kal rat ki hai wapsi per tum mujhy btao koi baat hai to?
Yar aisa kuch nahi bas humari thori soch mukhtalif hai lekin wo achi hai __
Han Soch ka kiya hy yar! Waqt k sath mil jyegi..
Hmm shayd tum thik keh re ho__
                    ~~~~☆☆☆~~~~

"Pus tu apnay rab kay hokum ka sabar say ( intezar ker ) aur machli walay ki tarah na ho jo jab kay uss nay ghum ki holat main dua ki. (Surat-ul-Qalam Ayat : #48) 
                       ~~~~☆☆☆~~~~

Insan ko kabhi b himat nahi haarni chahiye, humesha apni taklif apne dukh ka muqabla karna chahiye or yehi bat humhy kisi or se nahi apne Ambiyan Karaam se seekhni chahiye jin me se aik Hazrat Younas A.S hain humhy 
Hazrat Younas A.S se b seekhna chahiye, sab se depression situation iss se zyda depressed mayoosi ki situation koi nahi ho sakti k machli k pait me andhera phir summonder ki gehraion me andhera,

Ager hum kuch der k lie kamre me band ho jayen to ghabraht hony lagti hai or agr drwaza nahi khulta to kam se kam hum khat'kathe to rahen gy k kabhi to koi to sune ga nah!! Or ager koi insan hi machli k pait me ho jahan kuch nazr nahi aata, jahan sirf andhera hi andhera nah kuch khane ko nah kuch peene ko or machli b summonder ki intaha gehrahion me ho to Yahan kon awaz sune ga? 
Kia koi sune ga? Koi b nahi sune wala, Siwaye Allah k, yahan b machli k pait k Ander me b sirf Allah pak  hai sune wala ha, Younas A.S ny us mayoosi k halat me b sirf Allah ko pukara or pukarte pukarte b thake nahi muslsal pukarte rahe uss ka zikr karty rahe..

"Kamyab insan Kabhi mayoos nahi hota, chahy halaat jese marzi kyun nah hon, kyun k usey pta hai k me kis ki ibadat karta hon Wo jis k hath me har chees hai, Allah ki marzi k bagair to duniya me ptta tak nahi hilta girta to jub Allah tala ko patty tak ka ilm hai to humari mushkil humare gham ki gehraiyon ka Allah ko nahi pata, wo to hum ko 70 maaon se b zyda pyaar karta hai Bas humhy haarna nahi chahiye, Allah tala jis se jitni mohabbat karty hain us ko utna hi imtehan lety hain kyun k wo uss se bohat mohabbat karty hain wo chahty hain uss ka bnda usey pukare, Iss lie ye cheezen mayoos hony wali nahi ye to khushi'khabriyan hain..

ALLAH TALA kehty hain kon hy jo banjer zameen ko zindagi deta hy? Kese dety hain !! Barish barsa k to kya Allah ap ki wo cheezen jo bilkol khatam hoti nazar aa rahi hain, Unhy dubara zindagi nahi de sakta, de sakta hai lekin madad mangny ki der hai..

             ~~~~☆☆☆~~~~

Shahmeer me soch rahi hon ghar me ik dawat rakh lon?

Kis lie mama? wo khana khaty hue b maa ki baat sun raha tha__

Kafi din hogy hain uzaifa k ami abu ko umrey se aaye hue, me soch rahi hon un ki dawat b hojye gi or sath me Mrs Khan or sana b aajayen gi to zra ghar me ronaq hojyegi..

Hmmm chalen jo apko munasib lagy!! me chalta hon ap b aram karen __ wo khana kha k uth k Jane laga) 

Chae piyo gy?

Nahi mama __

Ok good night..

Good night__ wo mama ko pyar kartaa hua chala giya apne room me)

              ==========>>

Shahmeer fresh ho kar aaya to sana ka msg aaya hua tha..
Good night..
Good night__
Soye Nahi abi tak?
Han bas sone hi lga tha per dekha tumhara msg aaya hya tha to reply kar dia __
Okk..
Tum sooyi nahi? 
Nahi tumhare msg ka wait kar rahi thi..
Achaa kyun aj koi khas bat?
Han actually wo mama poch rahi thi mujhse k..
Kiya poch rahi thi?
Bolny do gy to btaon gi..
Acccchhha ji kaho__
Shahmeer tum janty ho humare barhon ki khawaish ko...
Han janta hon to __ (or tumhari b) 
To tum...
Sana me agree hon but me hum dono ko kuch waqt dena chahta hon samjhny ka jaanne ka you know what I say?

Yes i understand but...

Hmm chalo phir kal bat karty hain kafi time hogiya__

Ok take care..

Shahmeer mob side per rakhny hi wala tha k achanank usey khiyal aaya,, k dairy parhny k bad se us ny us larki yani bismal ko msg tak nahi kia kafi time se, shahmeer last seen dekhta hai to online show ho raha tha_

Hi

but no ans wo phir msg karta hai or Jane kyun karta rehta hai bar bar_
hi 
hi
hi
hi_
Ji kon?
Itni jaldi bhool gai ho mujhy?
Oo helo me kyun bhoolon gi jub me janti tak nahi ap ko^

Oo helo Me tumhari unhi phupho ka beta hon jin ka koi bhai nahi hai__
Oooo to ap!! Farmaiye?
Yani yad aagiya me__
Kahiye ?
Ik bat poch sakta hon.?
Hmmm^
Tum roz late soti ho?
ap hain kon? 
insaan__
To Mr insan Kia me ap ko janti hon? 
Ap ka to pta nahi per me ap ko janta hon__
Kya matlb?
Ab har bat ka matlab nahi hota __
Sooo ?
So, jo pocha ha us ka jawab do __
Na Doon to?!
Me phir b pochon ga!!
Ok phir me block kar don gi^
Tum aisa nahi karo gi__
Kyun nahi karon gi mera mob hai meri Marzi ^

Kyun tumhari marzi?

Ap mujhy tang kar re hain is lie^

Me ny kab tang kia? 
To or kise tang karna kehty hain?
Larki isey tang karna nahi kehty or Me phir b tumhare picha nahi choronga__

Jaany walon ko bhala kon rook sakta hai?

Me rook sakta hon__ 
Ok let Seee.. by..
Btao na yaar__

But no ans .. Boht ziddi hy ye larki.___ but me b kam nahi.___
Wo muskurata hua mob side pe rakh k soone k liye Ankhen band kar leta hai_
             ~~~~~☆☆☆~~~~~

Sorry sorry Aunty me late hogi, Wo aaty hi unk galy me bahein daal dety hue pyar karti hai..

Aary koi baat nahi meri jaan abi bohat time hai ye btao kuch nashta Kia ?
Nahi aunty actually yeh time office jaany ka hota hai to me ab idher aagi Shahmeer ko b nahi bta payi..
Koi bat nahi me us se khud bat kar lon gi,, 
Chalen ye thik hai..
Tum betho me tumhare lie nashta bnati hon..
Nahi ap yahn bethen aj me kichen sambhalti hon or apny hath se ap k lie achi c chae b bnati hon...
Han ye thik hai wese b ik din tumhy hi ye sab karna hai,, 
Aunty ap b nah.. Usey sharam aa jati hai..
Or Mrs khawar muskurane lagti hai.. bohat pyar bachi hai,, 
               ===========>>

Sanober zra sana madam ko bhejna__
But sir wo to aaj aai hi nahi ..
Acha thik hai, 
Wo sana k mob per call karta hai__
Aslam wa alaikam, sana muskurata hue cal recive karti hai..

Walaikam as salam, san___

Aj janb ko kese humari yaad aagi?
Bolny do gi to btaon ga__

Okky bolo..

Yaad to aani thi nah yar kyun k ap k pas ik file hai jo me ny ap ko di thi__

Ooh.... I'm sorry shahmeer wo mere zehan se nikal giya..

Wese tum aai kyun nahi aj balky agar free ho to aa jao!

Wo aj mujhy Kuch kam tha tum....
Ohh to tum bta deti__
Han Wo bas actually ..
Chalo koi bat nahi, Allah hafiz__

Meri bat to pori suni nahi... Wo mob dekh kar phir cooking me lag gai, chalo surprise don gi..
                   =========>>

Acha kia tum ny Shahmeer ko btaya nahi!
Ji Aunty me ny phir socha usey surprise don..

Hmmm Good,,, 
                ===========>>

Shahmeer ghar aaya to achi khasi ronaq thi__

Sab hi thay Uzaifa ki faimly or Mrs Khan or sana b, Shahmeer fresh ho kar room se bahr aaya to_
Sorry aunty me aa nahi saka ap se milny halak mama ny mujhy kafi bar kaha tha __ wo uzaifa ki ami ko kehta hai) 
Koi bat nahi beta ap aagy ya hum ik hi bat hai ..
Na karen ami ye wese b kahiin aany jany se jan churata hai,, 
Ab aisi b bat nahi hai tumhy pta hai k time nahi milta yar ab har koi tumhari tarhn vaila nahi hota__
Me tumhy vaila nazr aata hon taiz insan!!
Uzaifa buri bat hai mera bety ko aise mat kaho..
Ji Aunty dekh Len ye mujhy kese kehta hai__
Uzaifa ki ami Mrs Jameel or Mrs Khan or Mrs khawar hasny lagti hain..
Mrs Jameel, Mrs khawar ko kehti hain, Bhabi ab ap Shahmeer ki Shadi kar den..
Bhabi me to kab se tiyar hon bas yehi nahi manta, ap hi samjhayen! 
Uzaifa shahmeer ko muskura kar dekhta hai or shahmeer mama ko_
Samjhana Kia ha ap larki dhunden bas me khud biyah k laon gi InSha Allah..
Larki to.. Mrs khawar bolny hi lagti hain k shahmeer bol parta hai__
Aunty uncle nahi aaye?
Han beta bas wo jub se aayen hain tab se un ki tabiyt thik nahi thi..
Ooh ab thik hain? 
Han thik hain beta ab pehly se behter hain tab hi to hum dono aagy or aleeze ko ghar chor aaye us k papa k pas, warna wo tiyar bethi thi tumhari tarf aany ko..

Hmm me aaon ga 'In Sha Allah' uncle or aleeze se Milne_

Zroor beta tumhra hi ghar hai..
                      ==========>>

Shahmeer pani peeny kitchen me aata hai to Sana cooking kar rahi hoti hai, Shahmeer khamoshi se khara usko dekhty hue soch raha hota hai, Jub sana achanak pichy mur k dekhti hai..
Ary tum kyun aaye yahn kuch cha...? 
Kyun Nahi aa saktA?
Nahi nahi mera matlb..
Mazaq kar raha hon yar, bas wo paani peeny aaya tha acha to janb yahn busy thi__
Han bas wo me..
Bta to deti__
Hmm bas.. Btane ki koshish to ki thi per sunty to nah) 
Wo paani pee k jaany hi lgta hai k achanank murr k kehta __
Wese tum achi lag rahi ho aise b kaam karty hue, (itna keh k wo chala jata hai__
Or sana muskurate hye khana dishes me nikalny lagti hai..
                 =========>>

Mrs Khan ghar jaldi chali jaati hain khana khany se pehly hi,, 
Uzaifa or uski ami b khana kha kar thori der bad chaly jaty hain ..
Sana kam se farig ho kar kitchen se aati hai to ghar Jaany ki tiyati karne lagti hai to Mrs Khawar usey rookny ka kehti hain raat..

Nahi aunty me bas chalti hon subah office b jaana hai..
Acha chalo Shahmeer tumhy chor aata hai,, 
Nahi aunty koi bat nahi me driver..
It's ok sana kafi time hogiya hai me chor aata hon tum driver ko mat bulao__
Ok.. 
Tum roko me chabi le kar aaya__
                   ===========>>

Icecream khao gi?
Nahi me icecream nahi khati or wo b raat me..
Hmm acha Green tea piyo gi? 
Iss waqt ?
Han kyun nahi yahn paas me aik cafe hai but gari me hi piyen gy__
Thik hai wese b ghar ja kar b to peeni hi thi..
Wo dono gari me Beth kar batein karty hue green tea peeny lagy..
Wese khana acha bna tha__
Acha thanks..
Chalen?
Han chalo.. Shahmeer Sana ko ghar drop kar k waps aata ha to mama jub tk sony ja chuki hoti hain..
                      ==========>>

Shahmeer bed per aata hai to Sana ka good night ka msg aaya hota hai, Shahmeer muskurate hue mob side per rakh kar late jata hai__
Wese sana ka yun mama k sath kam karty dekh acha lag raha tha or mama b aj kitna khush thi  Per kiya karon shadi k bare me soch kar pta nahi kyun me ruk jata hon halak sana boht achi hai mujhy pasnd b hai ab chahey humari pasnd na'pasnd nahi Milti per wo har lihaz se perfect larki hai or shyd achi wife b sabit ho__
Sochty sochty Shahmeer ki ankh lag gai_
                  ~~~~☆☆☆~~~~

Uth jayen Shahmeer ..
Yar sony do nah__
Aj namz nahi parhni kia uth jayen boht time hogiya hy?

Namaz k naam per achanak wo uth k beth giya usey aise laga jese kisi ny us per paani phank diya ho, wo utha to paseene se bheega hua tha,
Shahmeer time dekhta hai to such me Fajer ka time kam tha wo jaldi bister se uth kar washroom jata hai wazu karny__
Namaz parh k dua mang k wo bed per aa kar late jata hai or ik hath sar k nichy rakh kar sochny lagta hai,

Aj kitny din bad me ny phir us larki ko khawab me dekha hai Lekin Pta nahi me ye kese khawab dekhta hon!!! Khair Kisi shair ki gazal dreamgirl ... wo muskurany lagta hai__

                       ~~~~☆☆☆~~~

Paani ahista ahista us k kapron per girny lga or wo ankhein band karti seedha ho kar late gai sakoon se, paani ab or ahista ahista bharny lga tha or wo pani k ander gum hony lagi thi jub yakdam uski sansen taiz hony lagi to achanak usny ankhen khol kar chehra bahr nikal k sans lena chaha uska dam ghutny laga tha pani k bech me wo pori tarhn paani k ander ja chuki thi wo cheekna chahti thi k us ny dubara apni ankhen band kar li or gehri sans le kar chehra dubara ander le gai or ik bar phir khamoshi ikhtiyar kar li or ahista ahista usey lga k Sab thik ho raha ha usey lag raha tha k Wo pur'sakon ho rahi hai ghabraht kam ho rahi hai per achanak usey door se kuch awazen aati sunai di or phir drwaza bajne ki lekin use koi prwa hi nahi thi akhir uska yahan ha kon..

Kitni ajeeb baat ha jis larki ko gehrey paani se dar lagta tha wo itna Mushkil Rasta ikhtiyar kar rahi thi duniya se apno se bhagny k lie^^

Ahista ahista usk hosh kho rahe thay per akhri bar Apny hosh khony se pehly us ne ankhein khol kar apny samny khari moat ki aankhon me dekhna chaha per usey lga jese koi dhundly se saye uski tarf bhag k barh k aa re hon or kuch keh re hon per wo kuch samjhny se pehly hi hosh se begana hogi uski ankhein dubara band hongi or wo gehri neend me ja chuki thi^^

              ~~~~☆☆☆~~~~
Kash ! kay moot ( mera ) kam hi tamam kerdyti (Surat-ul-Haaqqaa: Ayat # 27)
                ~~~~☆☆☆~~~~